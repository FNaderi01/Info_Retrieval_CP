Gizlilik ve ŞartlarGenel BakışGizlilik PolitikasıHizmet ŞartlarıTeknolojilerSSSGoogle HesabıGizlilik ve ŞartlarGizlilik ve ŞartlarGenel BakışGizlilik PolitikasıVeri aktarımı çerçeveleriAnahtar terimlerİş ortaklarıGüncellemelerHizmet ŞartlarıTeknolojilerSSSGoogle HesabıGizlilik PolitikasıVeri aktarımı çerçeveleriAnahtar terimlerİş ortaklarıGüncellemelerBu, Gizlilik Politikamızın arşivlenmiş sürümüdür. Mevcut sürümü veya tüm geçmiş sürümleri görüntüleyin.Gizlilik Politikası
Son değiştirilme tarihi: 27 Temmuz 2012 (arşivlenmiş sürümleri görüntüle)
Arama yapmak ve bilgi paylaşmak, diğer kullanıcılarla iletişim kurmak veya yeni içerikler oluşturmak gibi amaçlar dahil olmak üzere hizmetlerimizi pek çok farklı şekilde kullanabilirsiniz. Bizimle bilgi paylaştığınızda (örneğin Google Hesabı oluşturarak) bu hizmetleri sizin için daha iyi hale getirerek size daha uygun arama sonuçları ve reklamlar gösterebilir, kullanıcılarla bağlantı kurmanıza yardımcı olabilir veya diğer kişilerle daha hızlı ve daha kolay paylaşımda bulunmanızı sağlayabiliriz. Hizmetlerimizi kullanmanız sırasında, bilgilerinizi ne şekilde kullandığımızı ve gizliliğinizi hangi yöntemlerle koruyabileceğinizi açık bir şekilde bilmenizi istiyoruz.
Gizlilik Politikamız şu konuları açıklar:
  Hangi bilgileri neden topluyoruz?
  Bu bilgileri nasıl kullanıyoruz?
  Bilgilere nasıl erişileceği ve bilgilerin nasıl güncelleneceği, diğer sunduğumuz seçeneklerdir.
Açıklamalarımızı mümkün olduğu kadar basit tutmaya çalıştık, ancak çerezler, IP adresleri, piksel etiketler ve tarayıcılar gibi terimlere aşina değilseniz, öncelikle bu önemli terimler hakkında bilgi edininiz. Gizliliğiniz Google için önemlidir. Bu nedenle Google’da yeni de olsanız, eski bir kullanıcı da olsanız, lütfen gizlilikle ilgili uygulamalarımızı öğrenmek için zamanınızı ayırın ve herhangi bir sorunuz olursa bize ulaşın.
Topladığımız bilgiler
Kullandığınız dil gibi temel konulardan, hangi reklamları yararlı bulduğunuz veya çevrimiçi ortamda sizin için en önemli kişiler gibi karmaşık konulara kadar her tür bilgiyi, tüm kullanıcılarımıza daha iyi hizmetler sunmak amacıyla toplarız.
Bilgileri iki şekilde toplarız:
    Sizin bize verdiğiniz bilgiler. Örneğin, çoğu hizmetimizde bir Google Hesabına kaydolmanız gerekir. Bunu yaptığınızda, sizden adınız, e-posta adresiniz, telefon numaranız veya kredi kartınız gibi kişisel bilgiler isteriz. Sunduğumuz paylaşma özelliklerinden tam olarak yararlanmak isterseniz, adınızı ve fotoğrafınızı içerebilecek, herkes tarafından görülebilir bir Google Profili oluşturmanızı da isteyebiliriz.
    Hizmetlerimizi kullanımınızdan aldığımız bilgiler. Reklamcılık hizmetlerimizi kullanan bir web sitesini ziyaret ettiğinizde veya reklamlarımızı ve içeriklerimizi görüntüleyip onlarla etkileşimde bulunduğunuzda olduğu gibi, kullandığınız hizmetlerle ve bunları nasıl kullandığınızla ilgili bilgiler toplayabiliriz. Bu bilgiler şunları içerir:
        Cihaz bilgileri
        Cihaza özel bilgiler toplayabiliriz (örneğin, donanım modeli, işletim sistemi sürümü, cihazın benzersiz tanıtıcıları ve telefon numarası dahil mobil ağ bilgileri gibi). Google, cihazınızın tanıtıcılarını veya telefon numaranızı Google Hesabınızla ilişkilendirebilir.
        Günlük bilgileri
        Hizmetlerimizi kullandığınızda veya Google tarafından sağlanan içeriği görüntülediğinizde, belirli bilgileri otomatik olarak toplayıp sunucu günlüklerinde depolayabiliriz. Bu, şunları içerebilir:
          hizmetimizi nasıl kullandığınızla ilgili ayrıntılar, örneğin, arama sorgularınız gibi.
          telefon numaranız, çağrı yapan tarafın numarası, yönlendirilen numaralar, çağrıların tarihi ve saati, çağrıların süresi, SMS yönlendirme bilgileri ve çağrıların türleri gibi telefon günlüğü bilgileri.
            İnternet protokolü adresi.
          kilitlenmeler, sistem etkinliği, donanım ayarları, tarayıcı türü, tarayıcı dili, istekte bulunduğunuz tarih ve saat ile yönlendiren URL’si gibi cihaz etkinlikleriyle ilgili bilgiler.
          tarayıcınızı veya Google Hesabınızı benzersiz olarak tanımlayabilecek çerezler.
        Konum bilgileri
        Konum bilgileri etkin olan bir Google hizmetini kullandığınızda, mobil cihazınızın gönderdiği GPS sinyalleri gibi gerçek konumunuz hakkında bilgiler toplayabilir ve bunları işleyebiliriz. Konum belirlemek için, cihazınızın yakındaki Kablosuz erişim noktaları ve baz istasyonları hakkında sağlayabileceği sensör verileri gibi çeşitli teknolojileri de kullanabiliriz.
        Benzersiz uygulama sayıları
        Belirli hizmetler benzersiz bir uygulama sayısı içerir. Söz konusu hizmeti yüklediğinizde veya yüklemesini kaldırdığınızda ya da bu hizmet, otomatik güncellemeler gibi amaçlarla düzenli olarak sunucularımızla bağlantı kurduğunda yüklemenizle ilgili bu sayı ve bilgiler (örneğin, işletim sisteminin türü ve uygulama sürüm numarası) Google’a gönderilebilir.
        Yerel depolama
        Tarayıcı web depolaması (HTML 5 dahil) ve uygulama veri önbellekleri gibi mekanizmalar kullanarak bilgileri (kişisel bilgiler dahil) cihazınızda yerel olarak toplayabilir ve depolayabiliriz.
        Çerezler ve anonim tanımlayıcılar
        Bir Google hizmetini ziyaret ettiğinizde bilgi toplamak ve depolamak için çeşitli teknolojilerden yararlanırız ve bu, cihazınıza bir veya daha fazla çerez ya da anonim tanımlayıcı göndermeyi de içerebilir. Ortaklarımıza sunduğumuz, başka sitelerde görünebilen reklamcılık hizmetleri veya Google özellikleri gibi hizmetlerle etkileşimde bulunduğunuzda da çerezleri ve anonim tanımlayıcıları kullanırız.
Topladığımız bilgileri nasıl kullanırız?
Tüm hizmetlerimizden topladığımız bilgileri, hizmetlerimizi sunmak, sürdürmek, korumak ve iyileştirmek, yeni hizmetler geliştirmek ve hem Google’ı hem de kullanıcılarımızı korumak için kullanırız. Bu bilgileri ayrıca, daha uygun arama sonuçları ve reklamlar sunmak gibi size özel içerikler sağlamak için de kullanırız.
Google Profiliniz için sağladığınız adı, bir Google Hesabı gerektiren tüm hizmetlerimizde kullanabiliriz. Ayrıca, tüm hizmetlerimizde güncel bir şekilde görünmeniz için Google Hesabınızla ilişkilendirilen geçmiş adları değiştirebiliriz. Başka kullanıcılar e-posta adresinize veya sizi tanımlayan diğer bilgilere zaten sahiplerse, Google Profilinizde herkese açık olarak görünebilen adınız ve fotoğrafınız gibi bilgileri kendilerine gösterebiliriz.
Google ile bağlantı kurduğunuzda, karşılaşıyor olabileceğiniz sorunları çözmeye yardımcı olması amacıyla tüm iletişimlerinizin kaydını tutabiliriz. E-posta adresinizi, hizmetlerimiz hakkında size bilgi vermek amacıyla (örneğin, hizmetlerimizde yapılacak değişiklikleri veya geliştirmeleri bildirmek gibi) kullanabiliriz.
Çerezlerden ve piksel etiketler gibi diğer teknolojilerden toplanan bilgileri, kullanıcı deneyiminizi geliştirmek ve hizmetlerimizin genel kalitesini iyileştirmek amacıyla kullanırız. Örneğin, dil tercihlerinizi kaydederek hizmetlerimizin tercih ettiğiniz dilde görüntülenmesini sağlayabiliriz. Size özel hazırlanmış reklamları gösterirken hiçbir çerezi veya anonim tanımlayıcıyı ırk, din, cinsel tercih veya sağlık durumu gibi hassas kategorilerle ilişkilendirmeyiz.
Belirli bir hizmetteki kişisel bilgileri, diğer Google hizmetlerindeki bilgilerle (kişisel bilgileriniz de dahil) birleştirebiliriz (örneğin bunu, tanıdığınız kişilerle içerik paylaşmayı kolaylaştırmak için yapabiliriz). Kaydolup izin vermediğiniz sürece DoubleClick çerez bilgilerini kişisel olarak tanımlanabilir bilgilerle birleştirmeyiz.
Bilgileri, bu Gizlilik Politikasında belirtilen amaçların dışında kullanmak için önce sizden izin isteriz.
Google, kişisel bilgileri dünyanın farklı yerlerindeki pek çok ülkede bulunan sunucularımızda işler. Kişisel bilgilerinizi, ikamet ettiğiniz ülkenin dışındaki bir sunucuda işleyebiliriz.
Şeffaflık ve seçim
Her kullanıcının gizlilikle ilgili farklı endişeleri vardır. Hangi bilgileri topladığımız konusunda açık olmayı ve böylece bunların nasıl kullanıldığına yönelik anlamlı seçimler yapabilmenizi sağlamayı amaçlıyoruz. Örneğin, şunları yapabilirsiniz:
  Google Hesap Özeti’ni kullanarak Google Hesabınıza bağlı belirli türdeki bilgileri inceleyebilir ve denetleyebilirsiniz.
  İlgilendiğiniz reklam kategorileri gibi reklam tercihlerinizi Reklam Tercihleri Yöneticisi’ni kullanarak görüntüleyebilir ve düzenleyebilirsiniz. Burada ayrıca belirli Google reklamcılık hizmetlerini de devre dışı bırakabilirsiniz.
  Google Profilinizin belirli kişilere nasıl görüneceğine bakmak ve bunu ayarlamak için editörümüzü kullanabilirsiniz.
  Bilgiyi kiminle paylaşacağınızı denetleyebilirsiniz.
  Pek çok hizmetimizden bilgileri alabilirsiniz.
Tarayıcınızı, hizmetlerimizle ilişkili olanlar da dahil olmak üzere tüm çerezleri devre dışı bırakacak veya tarafımızdan bir çerez oluşturulduğunda bunu gösterecek şekilde ayarlayabilirsiniz. Ancak, çerezleri devre dışı bırakırsanız hizmetlerimizin çoğunun düzgün şekilde çalışmayacağını önemle hatırlatırız. Örneğin, dil tercihlerinizi hatırlayamayabiliriz.
Paylaştığınız bilgiler
Hizmetlerimizin çoğu, başka kullanıcılarla bilgi paylaşmanıza olanak tanır. Herkese açık olarak bilgi paylaştığınızda, bunun Google da dahil olmak üzere arama motorları tarafından dizine eklenebileceğini unutmayın. Hizmetlerimiz, içeriğinizi paylaşma ve kaldırma konusunda farklı seçenekler sunar.
Kişisel bilgilerinize erişme ve bunları güncelleme
Hizmetlerimizi her kullandığınızda, kişisel bilgilerinize erişmenizi sağlamayı amaçlarız. Bu bilgiler yanlışsa, bunları hızlı bir şekilde güncellemeniz veya silmeniz için (bunları işletmeyle ilgili geçerli bir amaç veya hukuki amaçlar nedeniyle saklamamız gerekmiyorsa) elimizden geleni yaparız. Kişisel bilgilerinizi güncellerken, isteğinizi yerine getirebilmek için önce sizden kimliğinizi doğrulamanızı isteyebiliriz.
Makul olmayacak düzeyde yinelenen, orantısız düzeyde teknik çaba gerektiren (örneğin, yeni bir sistem geliştirmek veya mevcut kullanımı önemli biçimde değiştirmek gibi), başkalarının gizliliğini tehlikeye atan veya başka şekilde aşırı derecede zor olan (örneğin, yedek teyplerde bulunan bilgilerle ilgili) istekleri reddedebiliriz.
Bilgilere erişme ve bunları düzeltme olanağı sunabildiğimizde, orantısız düzeyde çaba gerektirenler hariç, bunu ücretsiz yaparız. Hizmetlerimizi, kazayla veya kötü amaçla yapılan tahribatlardan koruyacak şekilde yönetmeye çalışırız. Bu nedenle, bilgilerinizi hizmetlerimizden silmenizin ardından, kalan kopyaları etkin sunucularımızdan hemen silmeyebilir ve bu bilgileri yedek sistemlerimizden kaldırmayabiliriz.
Paylaştığımız bilgiler
Kişisel bilgileri şirketlerle, kuruluşlarla ve Google’ın dışındaki kişilerle paylaşmayız. Aşağıdaki herhangi bir durum, bu kural için istisna oluşturur:
    İzin vermeniz durumunda
    Sizden bunu yapmak için izin alırsak, kişisel bilgilerinizi şirketlerle, kuruluşlarla veya Google’ın dışındaki kişilerle paylaşırız. Hassas kişisel bilgilerin paylaşılabilmesi için kaydolarak izin vermenizi gerektiririz.
    Alan adı yöneticileriyle ilgili durumlarda
    Google Hesabınız bir alan adı yöneticisi tarafından yönetiliyorsa (örneğin Google Apps kullanıcıları için bu durum geçerlidir), alan adı yöneticiniz ve kuruluşunuz için kullanıcı desteği sağlayan aracılar Google Hesabınızdaki bilgilere erişebilirler (buna e-postanız ve diğer verileriniz dahildir). Alan adı yöneticiniz şunları yapabilir:
      Yüklediğiniz uygulamalarla ilgili istatistikler gibi, hesabınızla ilişkili istatistiki bilgileri görüntüleyebilir.
      Hesap şifrenizi değiştirebilir.
      Hesabınıza erişiminizi askıya alabilir veya feshedebilir.
      Hesabınız dahilinde depolanan bilgilere erişebilir veya bunları alıkoyabilir.
      Geçerli yasaları, mevzuatı, yasal süreci veya uygulanabilir resmi taleplere uygunluk amacıyla hesap bilgileriniz erişebilir.
      Bilgileri veya gizlilik ayarlarını silme ya da düzenleme hakkınızı kısıtlayabilir.
    Daha fazla bilgi için lütfen alan adı yöneticinizin gizlilik politikasına bakın.
    Harici olarak işlenmeleri için
    Gizlilik Politikamızdaki ve diğer geçerli gizlilik ve güvenlik tedbirlerindeki talimatlara dayanarak ve bunlara uygun bir şekilde kişisel bilgileri bizim adımıza işlemeleri için bağlı kuruluşlarımıza veya diğer güvenilir işletmelere ya da kişilere veririz.
    Yasal nedenlerle
    Aşağıdaki durumlarda bilgilere erişimin, bilgilerin kullanımının, korunmasının veya ifşasının makul düzeyde gerekli olduğuna iyi niyetimizle inanırsak, kişisel bilgileri şirketlerle, kuruluşlarla veya Google dışından kişilerle paylaşırız:
      Geçerli yasaları, düzenlemeyi, yasal süreci veya zorunlu resmi talepleri karşılamak.
      Potansiyel ihlalleri araştırmak da dahil olmak üzere geçerli Hizmet Şartlarını uygulamak.
      Dolandırıcılığı, güvenlikle ilgili konuları ve teknik sorunları tespit etmek, önlemek veya çözmek.
      Google’ın, kullanıcılarımızın veya kamunun haklarını, mülkiyetini veya güvenliğini, yasaların gerektirdiği veya izin verdiği şekilde korumak.
Toplu hale getirilmiş, kişisel olarak tanımlanamaz bilgileri herkese açık olarak ve iş ortaklarımızla (yayıncılar, reklamverenler veya bağlı siteler gibi) paylaşabiliriz. Örneğin, hizmetlerimizin genel kullanımıyla ilgili eğilimleri göstermek amacıyla bilgileri herkese açık olarak paylaşabiliriz.
Google başka bir şirketle birleşme, şirket satın alma veya varlık satma faaliyetinde bulunursa, kişisel bilgilerin gizliliğini sağlamaya devam ederiz ve kişisel bilgiler devredilmeden ya da farklı bir gizlilik politikasına tabi olmaya başlamadan önce, bu durumdan etkilenecek kullanıcılara bildirimde bulunuruz.
Bilgi güvenliği
Google’ı ve kullanıcılarımızı, sakladığımız bilgilere yetkisiz erişimden veya bunların yetkisiz olarak değiştirilmesinden, ifşa edilmesinden veya imha edilmesinden korumak için çok çalışırız. Özellikle:
  Hizmetlerimizin çoğunu SSL kullanarak şifreleriz.
  Google Hesabınıza erişirken size iki adımlı doğrulama ve Google Chrome’da Güvenli Göz Atma özelliği sunarız.
  Sistemlere yetkisiz erişime karşı koruma sağlamak için, fiziksel güvenlik tedbirleri dahil olmak üzere bilgi toplama, depolama ve işleme uygulamalarımızı gözden geçiririz.
  Kişisel bilgilere erişimi, bu bilgileri bizim için işlemek üzere bilmesi gereken, gizlilikle ilgili sözleşmeyle sağlanan çok sıkı yükümlülüklere tabi olan ve bu yükümlülükleri yerine getirmemeleri durumunda disiplin cezası alabilecek veya anlaşmaları feshedilebilecek Google çalışanları, alt yükleniciler ve aracılarla sınırlarız.
Geçerlilik Kapsamı
Gizlilik Politikamız Google Inc. ve bağlı kuruluşları tarafından sunulan tüm hizmetler için geçerlidir. Bu hizmetlere diğer sitelerde sunulanlar (reklamcılık hizmetleri gibi) dahil, ancak bu Gizlilik Politikasına dahil olmayıp ayrı bir gizlilik politikasına sahip hizmetler hariçtir.
Gizlilik Politikamız, arama sonuçlarında size gösterilebilen ürünler ya da siteler, Google hizmetlerini içerebilen siteler veya hizmetlerimizden bağlantı verilen diğer siteler dahil olmak üzere diğer şirketler ve bireyler tarafından sunulan hizmetler için geçerli değildir. Gizlilik Politikamız hizmetlerimize reklam veren ve ilgili reklamlar sunmak için çerezler, piksel etiketler ve diğer teknolojileri kullanan diğer şirketler ve kuruluşların bilgi uygulamalarını kapsamaz.
Yürütme
Gizlilik Politikamıza uyulup uyulmadığını düzenli olarak inceleriz. Ayrıca çok sayıda öz denetim ilkesi de uygularız. Yazılı resmi şikâyetler aldığımızda, durumu takip etmek için şikâyette bulunan kişiyle bağlantı kurarız. Kişisel verilerin aktarılmasıyla ilgili olarak kullanıcılarımızla doğrudan çözemediğimiz tüm şikâyetleri çözüme kavuşturmak için, yerel veri koruma yetkilileri de dahil olmak üzere uygun denetim yetkilileriyle birlikte çalışırız.
Değişiklikler
Gizlilik Politikamız zaman zaman değişebilir. Açıkça izninizi almadan bu Gizlilik Politikası kapsamındaki haklarınızda kısıtlama yapmayız. Gizlilik Politikasında yapılan değişiklikleri bu sayfada yayınlarız ve değişiklikler önemliyse daha dikkat çekici bir bildirim (belirli hizmetler için Gizlilik Politikası değişikliklerine ilişkin e-posta bildirimi gibi) sağlarız. Ayrıca, bu Gizlilik Politikasının eski sürümlerini gözden geçirmeniz için saklarız.
Ürüne özgü uygulamalar
Aşağıdaki uyarılar, kullanıyor olabileceğiniz belirli Google ürünleri ve hizmetleri ile ilgili belirli gizlilik uygulamalarını açıklamaktadır:
    Chrome ve Chrome OS
    Google Kitaplar
    Cüzdan
    Fiber
Dili değiştir:AfrikaansBahasa IndonesiaBahasa MelayuCatalàČeštinaDanskDeutschEestiEnglishEnglish (United Kingdom)EspañolEspañol (Latinoamérica)EuskaraFilipinoFrançaisFrançais (Canada)GalegoHrvatskiIsizuluÍslenskaItalianoKiswahiliLatviešuLietuviųMagyarNederlandsNorskPolskiPortuguês (Brasil)Português (Portugal)RomânăSlovenčinaSlovenščinaSrpskiSuomiSvenskaTiếng ViệtTürkçeΕλληνικάБългарскиРусскийСрпскиУкраїнська‫עברית‬‫اردو‬‫العربية‬‫فارسی‬አማርኛमराठीहिन्दीবাংলাગુજરાતીதமிழ்తెలుగుಕನ್ನಡമലയാളംไทย한국어中文 (香港)中文（简体中文）中文（繁體中文）日本語GoogleGoogle HakkındaGizlilikŞartlar
