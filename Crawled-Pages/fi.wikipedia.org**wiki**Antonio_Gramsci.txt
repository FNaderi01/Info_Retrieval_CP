	Antonio Gramsci
		Wikipediasta
		Siirry navigaatioon
		Siirry hakuun
Antonio Gramsci
Henkilötiedot
Syntynyt
22. tammikuuta 1891Ales, Cagliarin provinssi, Sardinia, Italian kuningaskunta
Kuollut
27. huhtikuuta 1937 (46 vuotta)Rooma, Italian kuningaskunta
Kansalaisuus
italialainen
Koulutus ja ura
Koulukunta
marxismi
Vaikutusalueet
politiikka, ideologia, kulttuuri
Tunnetut työt
Vankilavihkot
 [ Muokkaa Wikidatassa ]  
Infobox OK
Antonio Gramsci .mw-parser-output .IPA{font-family:"Chrysanthi Unicode","Doulos SIL",Gentium,GentiumAlt,Code2000,"TITUS Cyberbit Basic","DejaVu Sans","Bitstream Cyberbit","Arial Unicode MS","Lucida Sans Unicode","Hiragino Kaku Gothic Pro","Matrix Unicode"}.mw-parser-output .IPA a:link,.mw-parser-output .IPA a:visited{text-decoration:none}[anˈtɔːnjo ˈɡramʃi] (22. tammikuuta 1891 Ales, Cagliarin provinssi, Sardinia – 27. huhtikuuta 1937 Rooma) oli italialainen kommunisti ja marxilaisen teorian kehittäjä[1]. Lännen Leniniksi kutsuttu Gramsci tuli tunnetuksi hegemonian käsitteen kehittäjänä ja kirjoittamistaan Vankilavihkoista.
Sisällysluettelo
1 Elämä
2 Ajattelu
2.1 Gramscin hegemonia-käsite
3 Lähteet
4 Kirjallisuutta
5 Aiheesta muualla
Elämä[muokkaa | muokkaa wikitekstiä]
Antonio Gramsci syntyi Francesco Gramscin ja Giuseppina Marciasin suurperheeseen. Vuonna 1923 Gramsci avioitui viulisti Julka Schuchtin (1896–1980) kanssa, joka oli Neuvostoliiton kommunistisen puolueen jäsen. Gramsci tapasi Schuchtin asuessaan puoli vuotta  kommunistisen internationaalin Italian delegaattina. He saivat kaksi poikaa, Delion (1924–1981) ja Giulianon (1926-).
Opiskellessaan Dettori-lyseossa Cagliarissa Gramsci tuli ensimmäistä kertaa kosketuksiin työväenluokan organisoitujen sektoreiden sekä radikaalien ja sosialististen aatteiden kanssa. Gramscin valmistuttua lyseosta vuonna 1911 hänet hyväksyttiin stipendillä Torinon yliopistoon. Muiden hyväksyttyjen joukossa oli Palmiro Togliatti, josta myöhemmin tuli Italian kommunistisen puolueen (PCI) pääsihteeri. Hän tutustui yliopistossa myös Angelo Tascaan ja moniin muihin, joiden kanssa hän myöhemmin oli tekemisissä Italian sosialistisessa puolueessa (PSI) ja sen jakautumisen jälkeen PCI:ssä, jossa hän oli yksi perustajajäsenistä. 
Gramsci oli lahjakas filosofian, kirjallisuuden ja lingvistiikan opiskelija. Lupaavasta akateemisesta urasta huolimatta Gramsci liittyi vuonna 1915 PSI:n aktiiviseksi jäseneksi ja aloitti journalistina. Samaan aikaan Italia liittyi ensimmäiseen maailmansotaan. Vuoden 1917 Venäjän vallankumouksen sekä sitä seuranneen sisällissodan kaaos ja julmuus järkyttivät Gramscia, mutta hän katsoi siitä huolimatta velvollisuudekseen tukea ”historian ensimmäistä työväenluokkaista valtiota” – Gramscin mielestä ensimmäinen maailmansota oli osoitus porvariston kykenevyydestä vielä suurempiin julmuuksiin. Gramsci oli myös ensimmäisiä, jotka kiinnittivät huomiota fasismiin ja varoittivat sen suosion noususta. 
  Antonio Gramscin hauta Roomassa.
Gramsci pidätettiin 1926 Roomassa poikkeuslakien nojalla, ja hänet tuomittiin 4. kesäkuuta 1928 muiden Italian kommunistijohtajien kanssa 20 vuodeksi 4 kuukaudeksi ja 5 päiväksi vankeuteen. Tuomio merkitsi Gramscille kymmentä vuotta vankilassa, mikä merkitsi lähes katkeamatonta fyysistä ja psyykkistä kipua: vankilassa ollessaan Gramsci sairasteli paljon mutta jäi vaille asianmukaista hoitoa. Viimeiset kaksi elinvuottaan Gramsci vietti vartioituna roomalaisessa Quisisana-sairaalassa. Gramscin ystävä taloustieteilijä Piero Sraffa käytti omia varojaan ja lukuisia henkilökontaktejaan tarjotakseen Gramscille hänen tarvitsemansa kirjat ja aikakausjulkaisut, minkä ansiosta Gramsci saattoi omistautua kirjoittamiselle. Ilman Sraffan apua Gramscin tunnetuin julkaisu, Vankilavihkot, ei olisi ollut mahdollinen. Gramsci kuoli vankilassa 27. huhtikuuta 1937 aivoverenvuotoon.
Gramsci perusti 1924 kommunistisen puolueen äänenkannattajan L'Unità-lehden.[2]
Ajattelu[muokkaa | muokkaa wikitekstiä]
Vankilavihkot julkaistiin vasta useita vuosia toisen maailmansodan jälkeen PCI:n alkaessa julkaista osia Vankilamuistiinpanoista sekä niistä yli 500 kirjeestä, jotka Gramsci kirjoitti vankeutensa aikana. 1950-luvulta lähtien Gramscin työt ovat herättäneet huomattavaa kiinnostusta, ja osa hänen käyttämästään käsitteistöstä on vakiintunut yhteiskuntatieteellisessä tutkimuksessa sekä erityisesti vasemmiston parissa. Vankilavihkoissa Gramsci hahmotteli uudenlaista marxilaisuuden teoriaa ja toimintaperiatteita, jotka erosivat jyrkästi ajan hallitsevasta stalinistisesta ideologiasta. Gramsci korosti, että demokratia ja kansalaisvapaudet ovat arvoja, joita ei tule loukata vallankumouksenkaan oloissa. Hän myös vaati taiteilijoiden ja tiedemiesten rajoittamatonta luomisvapautta. Itseään Gramsci piti machiavellilaisena: ”Kansa on Ruhtinas.”
Poliittisen toiminnan pohjana on Gramscin mukaan maaston tuntemus, jolla hän tarkoitti yhteiskunnan rakenteiden tutkimusta. Gramsci otti tehtäväkseen luoda metodologian, jolla etsitään keinoja työväenliikkeen uudelle nousulle. Hänen tutkimustapaansa kuului dogmaattisuutta karttava kriittisyys, huomion kiinnittäminen yksityiskohtiin ja kunkin asian historiallisen erityisyyden havainnointi. Yhteiskunnan muuttamisen on oltava tavoitteellista organisoitumista, jonka pitää muodostaa politiikan koko alueen läpäisevä kollektiivinen tahto.[3]
Gramscin hegemonia-käsite[muokkaa | muokkaa wikitekstiä]
Antonio Gramscin mukaan moderneissa yhteiskunnissa hegemonia, yhteiskunnallinen johtajuus, täytyy luoda ja voittaa monilla eri alueilla. Hegemonian käsite tarkoittaa poliittisen johtamisen ja vaikuttamisen tapoja, joilla ryhmät pyrkivät tekemään omasta ideologiastaan yhteiskunnan yleisen ideologian. Hegemonian muodostamiseen tai valtaamiseen tarvitaan legitimiteetin hankintaa, poliittista indoktrinaatiota sekä kykyä yhdistää eri poliittisten ryhmien keskenään ristiriitaiset intressit yhteisymmärrystä ja kompromissitarvetta painottaen uudenlaiseksi kokonaisuudeksi.
Lähteet[muokkaa | muokkaa wikitekstiä]
↑ Otavan Suuri Ensyklopedia, Hakemisto-osa 1. Otava 1982, s. 8497
↑ L'Unita, Leftist Italian Paper, Halts Publication, The New York Times 29.7.2000, viitattu 30.3.2018 (englanniksi)
↑ Salo, Miika, Via Gramsci. Sosialismi.net 2010.
Kirjallisuutta[muokkaa | muokkaa wikitekstiä]
Bambery, Chris: Kapinallisen opas: Gramsci. (Rebels’s guide to Gramsci, 2006.).  Helsinki: Sosialistiliitto, 2009. ISBN 978-951-98772-3-5.    
Gramsci, Antonio: Vankilavihkot. (Quaderni del carcere, kirjoitettu 1929–35.) Suomentaneet Mika Böök, Martti Berger ja Lena Talvio.  Tampere: Vastapaino, 2009. ISBN 978-951-768-237-4.    
Koivisto, Juha &amp; Lahtinen, Mikko &amp; Mäntylä, Jorma (toim.): Antonio Gramsci tänään. Tampereen yliopisto, tiedotusopin laitos, Julkaisuja C 17..  Tampere: Tampereen yliopisto, 1992. ISBN 951-44-3074-3.    
Mäntylä, Jorma: Antonio Gramsci, hegemonia ja journalismi. Tampereen yliopisto. Tiedotusopin laitos. Julkaisuja A 54.  Tampere: Tampereen yliopisto, 1986. ISBN 951-44-1924-3.    
Vacca, Giuseppe: Vita e pensieri di Antonio Gramsci: 1926–1937. Einaudi Storia, 45.  Torino: Einaudi, 2012.  ISBN 978-88-06-21000-7.   
Aiheesta muualla[muokkaa | muokkaa wikitekstiä]
Lahtinen, Mikko: Gramsci totuudesta ja vallasta. niin &amp; näin 2/1994, 13–17.
Salo, Miika (2010). Via Gramsci. Sosialismi.net
International Gramsci Society. Viitattu 2.5.2015.
Linna, Tapio: Antonio Gramsci ja vallan rakenteet Näköpiiri nro 2 (2001).
Noudettu kohteesta ”https://fi.wikipedia.org/w/index.php?title=Antonio_Gramsci&amp;oldid=18860823”
		Luokat: Italialaiset kommunistitItalialaiset filosofitKominternissa vaikuttaneet henkilötSosialismin kehittäjätVuonna 1891 syntyneetVuonna 1937 kuolleetPiilotetut luokat: Syntymäaika on Wikidatassa eriKuolinaika on Wikidatassa samaSeulonnan keskeiset artikkelitSivut, jotka käyttävät ISBN-taikalinkkejä
	Navigointivalikko
		Henkilökohtaiset työkalut
		Et ole kirjautunutKeskusteluMuokkauksetLuo tunnusKirjaudu sisään
		Nimiavaruudet
		ArtikkeliKeskustelu
		Kirjoitusjärjestelmät
		Näkymät
		LueMuokkaaMuokkaa wikitekstiäNäytä historia
		Muut
		Haku
		Valikko
		EtusivuTietoja WikipediastaKaikki sivutSatunnainen artikkeli
		Osallistuminen
		OhjeKahvihuoneAjankohtaistaTuoreet odottavat muutoksetTuoreet muutoksetLahjoitukset
		Työkalut
		Tänne viittaavat sivutLinkitettyjen sivujen muutoksetToimintosivutIkilinkkiSivun tiedotViitetiedotWikidata-kohde
		Tulosta tai vie
		Lataa PDF-tiedostonaTulostettava versio
		Muissa hankkeissa
		Wikimedia Commons
		Muilla kielillä
		AfrikaansالعربيةԱրեւմտահայերէնAsturianuAymar aruAzərbaycancaBahasa IndonesiaবাংলাБеларускаяBosanskiБългарскиCatalàČeštinaCymraegDanskDeutschEestiΕλληνικάEnglishEspañolEsperantoEuskaraفارسیFrançaisFryskGalego한국어Հայերենहिन्दीHrvatskiIdoÍslenskaItalianoעבריתJawaҚазақшаКыргызчаLatinaلۊری شومالیLatviešuLigureLumbaartMagyarМакедонскиMalagasyമലയാളംमराठीمصرىمازِرونیNederlands日本語NapulitanoNorsk bokmålNorsk nynorskOccitanਪੰਜਾਬੀپنجابیPiemontèisPolskiPortuguêsRomânăRuna SimiРусскийSarduScotsShqipSicilianuSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSvenskaதமிழ்తెలుగుไทยTiếng ViệtTürkçeУкраїнськаVènetoWinaray吴语Yorùbá粵語中文الدارجة
		Muokkaa linkkejä
		 Sivua on viimeksi muutettu 14. huhtikuuta 2020 kello 20.50.
		Teksti on saatavilla Creative Commons Attribution/Share-Alike -lisenssillä; lisäehtoja voi sisältyä.
Katso käyttöehdot.
Wikipedia® on Wikimedia Foundationin rekisteröimä tavaramerkki.
Ongelma artikkelissa?
		Tietosuojakäytäntö
		Tietoja Wikipediasta
		Vastuuvapaus
		Mobiilinäkymä
		Kehittäjät
		Tilastot
		Evästekäytäntö
