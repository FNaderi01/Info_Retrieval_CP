	Ares
		Fra Wikipedia, den frie encyklopedi
		Hopp til navigering
		Hopp til søk
		Denne artikkelen omhandler krigsguden.  For annen bruk, se Ares (andre betydninger).
  Statue av Ares
Ares (gresk: Ἄρης) er krigens gud i gresk mytologi og sønn av Zevs og Hera. Ares representerte krigen i sin råskap. Ares var flere ganger i konflikt med Athene, som var krigsstrategiens gudinne. Som oftest gikk Athene seirende ut av oppgjørene dem imellom. Historisk sett overtok Ares etter en tidligere krigsgud, Enyalios. 
Ares var vakker, men brutal og var upopulær blant både guder og mennesker. I Iliaden omtalte Zevs Ares som den mest forhatte av alle av Olympens guddommer, da splid, krig og slakt er kjært for ham.[1] Selv om Ares spilte en stor rolle i mytologien ble han relativt lite dyrket av grekerne. Senteret for hans kult var i Thrakia, men han ble også dyrket i Sparta og Theben.
Innhold
1 Ares i mytologien
1.1 Ares og Afrodite
1.2 Ares og Poseidon
1.3 Kjennetegn
2 Ares i kunsten
3 Se også
4 Referanser
Ares i mytologien[rediger | rediger kilde]
Ares dukker opp i flere historier, men oftest som et vedheng i en annen guds historie. Han er ikke kjent som særlig hjelpsom, og han er ikke assosiert med noen av de større heltene. I trojanerkrigen lot han seg påvirke av Afrodite til å ta Trojas parti selv om han hadde lovet sin mor Hera å støtte grekerne. Ares grep direkte inn i krigen, men ble såret av Diomedes med Athenes hjelp. Blant Ares' barn var Deimos (skrekk) og Fobos (frykt), og begge fulgte ham på slagmarken. Begge barna hadde Afrodite som mor.
Ares og Afrodite[rediger | rediger kilde]
Ares hadde mange elskerinner og barn. Hans mest profilerte elskerinne var Afrodite. Deres møter var i hemmelighet, da Afrodite var gift med Hefaistos. En kjent historie går ut på at Ares og Afrodite ble oppdaget av Helios i sin solvogn mens de lå i Hefaistos' seng. Helios fortalte Hefaistos om affæren, og Hefaistos fanget dem i nett så finmasket at det nesten var usynlig. De to elskende ble fanget, og Hefaistos inviterte alle Olympens guddomer til å komme. Kvinnene takket nei, men mennene ble med. På tross av spøker om å bytte plass med Ares, var alle med på å mobbe paret, som deretter ble sluppet løs. Ares ble så skamfull at han dro tilbake til Thrakia etter affæren.[2]
Ares ble også sjalu på Adonis for at Afrodite foretrakk ham fremfor Ares. Ares gjorde seg da om til et villsvin og angrep og drepte Adonis i sjalusi.
Ares og Poseidon[rediger | rediger kilde]
Ares' datter Alkippe ble forsøkt voldtatt av Halirrothios, en sønn av Poseidon. Ares oppdaget dette, og tok livet av Halirrothios. Poseidon krevde at Ares skulle straffes for å ha drept en av hans sønner. Ares ble dømt av gudene og frifunnet. Stedet han etter sigende ble dømt på, fikk navnet Areopagos, «Ares' høyde», etter ham.[3]
Kjennetegn[rediger | rediger kilde]
Ares hadde en kvadriga, en vogn trukket av fire hester på linje etter hverandre. Hestene til Ares var udødelige og ildsprutende hingster. Ares' spesielle dyr var hunden og hans fugl var gribben. 
Romerne identifiserte Ares med sin krigsgud Mars som var en langt mer betydningsfull guddom.
Ares i kunsten[rediger | rediger kilde]
Ares er som oftest portrettert som sterk og med idealiserte trekk. Han er enten en ung mann uten skjegg eller en litt eldre med skjegg. Imidlertid er han som oftest godt trent i avbildingene. Hans karaktertrekk er så universelle ellers at man i stor grad er avhengig av hjelpemidler for å identifisere ham i antikk kunst. Lik Athene er han ofte bevæpnet med skjold, spyd og hjelm.
I renessansen hadde den tapre Mars i stor grad overtatt for den blodtørstige Ares som motiv, i den grad det foreligger noen tittel på bildet. Figuren er uansett ofte portrettert med spyd, hjelm og hund.
Se også[rediger | rediger kilde]
Mars
Nergal
Tyr
Referanser[rediger | rediger kilde]
^ Iliaden, femte sang, linje 890-91.
^ William F. Hansen: Handbook of classical mythology, ABC-Clio, Santa Barbara (California), 2004.
^ Theoi Greek Mythology
V • D • R
Gresk religion og mytologiReligion og kulter
Dionysiske mysterier · Eleusinske mysterier · Platonisme · Nyplatonisme · Orfisme · Dodekateisme · Interpretatio graeca
Grupper
Amasoner · Anemoi (vindguder) ·  Drager · Erinyer · Giganter · Harpyier · Havguder · Hekatonkheirer · Ktoniske guder ·  Moirer ·  Muser · Titaner
De olympiske guder
Zevs · Hera · Poseidon · Demeter · Afrodite · Athene · Apollon · Artemis · Ares · Hefaistos · Hermes · Dionysos
Andre greske guder
Aiolos · Asklepios · Eos · Eros · Gaia · Hades · Hebe · Hekate ·  Helios · Hestia · Kharon · Kronos · Pan · Persefone · Selene · Uranos
Helter
Herakles og hans tolv storverk ·  Akilles og den trojanske krig · Agamemnon og Iliaden · Odyssevs og Odysseen ·  Jason og Argonautene ·  Persevs og Medusa ·  Oidipus og Theben ·  Thesevs og Minotauros ·  Triptolemos
Mytologiske vesener
Kerberos · Enhjørning · Gigant · Kentaur · Kyklop · Medusa · Minotauros · Nymfe · Pegasus · Satyr · Sirene
Seremonier og ritualer
Amfidromia ·  Hymner ·  Iatromantis ·  Farmakos
Hellige plasser
Delfi ·  Dodona ·  Dilos ·  Olympia
Eksterne baser (Autoritetsdata)
VIAF · GND · LCCN · SUDOC · Encyclopædia Universalis
Hentet fra «https://no.wikipedia.org/w/index.php?title=Ares&amp;oldid=19809933»
		Kategorier: Greske guderKrigsguderSkjult kategori: Artikler med autoritetsdatalenker fra Wikidata
	Navigasjonsmeny
		Personlig
		Ikke logget innBrukerdiskusjonBidragOpprett kontoLogg inn
		Navnerom
		ArtikkelDiskusjon
		Varianter
		Visninger
		LesRedigerRediger kildeVis historikk
		Mer
		Søk
		Navigasjon
		ForsideSvaksynteUtmerkede artiklerHjelpSiste endringer
		Prosjekt
		StilmanualProsjektportalTingetTorgetKonkurranserNotiserNybegynnerforumTilfeldig side
		Wikipedia
		Kontakt WikipediaDonerWikimedia Norge
		Eksterne søk
		Lager
		På andre prosjekter
		Wikimedia Commons
		Skriv ut / eksporter
		Opprett en bokLast ned som PDFUtskriftsvennlig versjon
		Verktøy
		Lenker hitRelaterte endringerSpesialsiderPermanent lenkeSideinformasjonSiter denne sidenWikidata-element
		På andre språk
		Norsk nynorskDanskSvenskaÍslenskaAfrikaansAlemannischالعربيةAragonésAsturianuAzərbaycancaتۆرکجهবাংলাBân-lâm-gúБеларускаяБеларуская (тарашкевіца)‎БългарскиBoarischBosanskiBrezhonegCatalàČeštinaCymraegDeutschEestiΕλληνικάEnglishEspañolEsperantoEuskaraفارسیFrançaisGaeilgeGalego한국어Հայերենहिन्दीHrvatskiIdoবিষ্ণুপ্রিয়া মণিপুরীBahasa IndonesiaInterlinguaItalianoעבריתJawaქართულიҚазақшаKiswahiliКыргызчаLatinaLatviešuLëtzebuergeschLietuviųMagyarМакедонскиമലയാളംमराठीمصرىBahasa Melayuမြန်မာဘာသာNederlands日本語OccitanਪੰਜਾਬੀPlattdüütschPolskiPortuguêsRomânăРусскийScotsShqipසිංහලSimple EnglishSlovenčinaSlovenščinaСрпски / srpskiSrpskohrvatski / српскохрватскиSuomiTagalogதமிழ்Татарча/tatarçaไทยTürkçeУкраїнськаVepsän kel’Tiếng ViệtWest-VlamsWinaray吴语粵語Zazaki中文
		Rediger lenker
		 Denne siden ble sist redigert 24. sep. 2019 kl. 01:06.
		Innholdet er tilgjengelig under Creative Commons-lisensen Navngivelse-Del på samme vilkår, men ytterligere betingelser kan gjelde. Se bruksvilkårene for detaljer.
		Personvern
		Om Wikipedia
		Forbehold
		Mobilvisning
		Utviklere
		Statistikk
		Erklæring om informasjonskapsler
