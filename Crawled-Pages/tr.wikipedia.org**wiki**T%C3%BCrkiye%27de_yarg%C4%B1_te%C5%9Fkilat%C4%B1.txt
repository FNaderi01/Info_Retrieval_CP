	Türkiye'de yargı teşkilatı
		Vikipedi, özgür ansiklopedi
		Gezinti kısmına atla
		Arama kısmına atla
Türkiye
Şu madde dizisinin bir parçasıdır:Türkiye devlet yapısı
    Anayasa
Anayasa (tarih)
Üniter devlet
Laiklik
    Yasama
Türkiye Büyük Millet Meclisi
Başkan
Mustafa Şentop
Siyasi partiler
    Yürütme
Cumhurbaşkanı (Liste)
Recep Tayyip Erdoğan
Bakanlar Kurulu
Millî Güvenlik Kurulu
    Yargı
Anayasa Mahkemesi
Danıştay
Yargıtay
Uyuşmazlık Mahkemesi
Sayıştay
Adalet Bakanlığı
HSK
    Seçimler
Yüksek Seçim Kurulu
Cumhurbaşkanlığı seçimleri (son, 2018)
Genel seçimler (2018)
Yerel seçimler (son, 2014)
    Dış ilişkiler
Uluslararası kuruluşlara üyelikler
Avrupa Birliği üyeliği süreci
Gümrük Birliği
Dışişleri Bakanlığı
Dış temsilcilikler
Türk diplomatlar
    Ayrıca bakınız
Ekonomi
Tarih
Silahlı Kuvvetler
Diğer ülkeler
Atlas
gtd
  Türkiye'de bir mahkeme salonu
Türkiye Cumhuriyeti Anayasası’nın 9. maddesi uyarınca “Yargı yetkisi, Türk Milleti adına bağımsız ve tarafsız mahkemelerce kullanılır.” Ancak, 5235 sayılı Adlî Yargı İlk Derece Mahkemeleri İle Bölge Adliye Mahkemelerinin Kuruluş, Görev Ve Yetkileri Hakkındaki Kanun içinde yer alan bazı belirleyici hükümler haricinde tüm yargı teşkilatının görev ve yetkisini belirleyen kapsayıcı ve genel bir yasal düzenleme yapılmamıştır. Dolayısıyla, hangi durumda hangi mahkemenin yetkili olacağı çeşitli kanunlarda dağınık ve sistematikten uzak bir biçimde yer aldığından mevcut mevzuat konuya genel bir bakış sağlamaktan uzak bir görüntü sunmaktadır.
Bugün Türkiye Cumhuriyeti’nde mevcut olan yargı teşkilatı,
A) Adli Yargı Mahkemeleri
B) İdari Yargı Mahkemeleri
C) Yüksek Mahkemeler
olmak üzere düzenlenmiştir.
  Türk Yargı Şeması
İçindekiler
1 Adli Yargı Mahkemeleri
1.1 Hukuk Mahkemeleri
1.1.1 Sulh Hukuk Mahkemeleri
1.1.2 Asliye Hukuk Mahkemeleri
1.1.3 Özel Kanunlarla Kurulan Diğer Hukuk Mahkemeleri
1.1.3.1 Ticaret Mahkemeleri
1.1.3.2 İş Mahkemeleri
1.1.3.3 İcra Mahkemeleri
1.1.3.4 Aile Mahkemeleri
1.1.3.5 Kadastro Mahkemeleri
1.2 Ceza Mahkemeleri
1.2.1 Asliye Ceza Mahkemeleri
1.2.2 Ağır Ceza Mahkemeleri
1.2.3 Özel Kanunlarla Kurulan Diğer Ceza Mahkemeleri
1.2.3.1 Devlet Güvenlik Mahkemeleri (mülga)
1.2.3.2 Çocuk Mahkemeleri
2 İdari Yargı Mahkemeleri
2.1 Bölge İdare Mahkemeleri
2.2 İdare Mahkemeleri
2.3 Vergi Mahkemeleri
3 Askeri Yargı (mülga)
3.1 Askeri Ceza Yargısı Mahkemeleri
3.1.1 İlk Derece Mahkemeleri
3.1.1.1 Disiplin Mahkemeleri
3.1.1.2 Askeri Mahkemeler
4 Yüksek Mahkemeler
4.1 Anayasa Mahkemesi
4.2 Danıştay
4.3 Uyuşmazlık Mahkemesi
4.4 Yargıtay
4.5 Sayıştay
5 Kaynakça
Adli Yargı Mahkemeleri[değiştir | kaynağı değiştir]
Adli yargı mahkemeleri kendi içlerinde
I. Hukuk Mahkemeleri
II. Ceza Mahkemeleri
biçiminde iki öbeğe bölünmektedir. Adli yargı mahkemelerinin yüksek yargı organı Yargıtay'dır.
Hukuk Mahkemeleri[değiştir | kaynağı değiştir]
Alacak, mülkiyet, sözleşme ihlali, icra, iflas, boşanma, miras, gibi özel kişilerin kendi aralarında çekişmeli olduğu davalara ve bir kısım çekişmesiz yargı işlerine bakar. Hukuk mahkemeleri şu bölümlere ayrılır:
Sulh Hukuk Mahkemeleri[değiştir | kaynağı değiştir]
Ana madde: Türkiye'deki sulh hukuk mahkemeleri
Her ilçede bulunan sulh mahkemelerinde tek hâkim görev yapar. Görevi kanunlarla belirlenmiş olup, istisnaidir. 01/10/2011 tarihinde yürülüğe giren [1] 6100 sayılı Hukuk Muhakemeleri Kanunu’nun 4. maddesinin ilk fıkrası uyarınca, sulh hukuk mahkemeleri, dava konusunun değer veya tutarına bakılmaksızın;
a) Kiralanan taşınmazların, 9/6/1932 tarihli ve 2004 sayılı İcra ve İflas Kanununa göre ilamsız icra yoluyla tahliyesine ilişkin 
hükümler ayrık olmak üzere, kira ilişkisinden doğan alacak davaları da dâhil olmak üzere tüm uyuşmazlıkları konu alan davalar ile bu 
davalara karşı açılan davaları,
b) Taşınır ve taşınmaz mal veya hakkın paylaştırılmasına ve ortaklığın giderilmesine ilişkin davaları,
c) Taşınır ve taşınmaz mallarda, sadece zilyetliğin korunmasına yönelik olan davaları,
ç) Bu Kanun ile diğer kanunların, sulh hukuk mahkemesi veya sulh hukuk hâkimini görevlendirdiği davaları,
görürler.
Asliye Hukuk Mahkemeleri[değiştir | kaynağı değiştir]
Ana madde: Türkiye'deki asliye hukuk mahkemeleri
5235 sayılı kanunun 6. maddesine göre Asliye hukuk mahkemeleri, sulh hukuk mahkemelerinin görevleri dışında kalan ve özel hukuk ilişkilerinden doğan her türlü dava ve işler ile kanunların verdiği diğer dava ve işlere bakar. Asliye hukuk mahkemeleri de tek hâkimlidir.
Özel Kanunlarla Kurulan Diğer Hukuk Mahkemeleri[değiştir | kaynağı değiştir]
Ticaret Mahkemeleri[değiştir | kaynağı değiştir]
Ana madde: Türkiye'deki asliye ticaret mahkemeleri
Ticaret mahkemeleri yalnız ticari davalara bakar. Ticaret mahkemeleri, asliye hukuk mahkemelerinin daireleri durumundadır, dolayısıyla asliye ticaret mahkemeleri olarak da adlandırılırlar. Görevleri Türk Ticaret Kanunu’nun 5. maddesine gösterilmiştir. Ayrı bir ticaret mahkemesi bulunmayan yerlerde asliye hukuk mahkemesi aynı zamanda ticaret mahkemesi sıfatıyla da görev yapar.
İş Mahkemeleri[değiştir | kaynağı değiştir]
Ana madde: Türkiye'deki iş mahkemeleri
5521 sayılı İş Mahkemeleri Kanunu ile kurulmuştur. Aynı kanunun ilk maddesine göre “işçi sayılan kimselerle işveren veya işveren vekilleri arasında iş akdinden veya İş Kanunu’na dayanan her türlü hak iddialarından doğan hukuk uyuşmazlıklarının çözülmesi ile görevlidir”.
İcra Mahkemeleri[değiştir | kaynağı değiştir]
Ana madde: Türkiye'deki icra mahkemeleri
2004 yılında çıkarılan 5092 sayılı kanunla birlikte daha önceleri icra tetkik mercii olarak adlandırılan bu makamın adı icra mahkemesi olarak değiştirilmiştir. İcra mahkemesinin en önemli görevleri arasında icra dairelerinin gerçekleştirdiği işlemlere karşı yapılan şikâyetlerin incelenmesi, icra dairesine sunulan itirazların incelenmesi, mahcuz mala istihkak davasının görülmesi, icra ve iflas dairelerinin gözetimi ve denetimi yer alır.
Aile Mahkemeleri[değiştir | kaynağı değiştir]
Ana madde: Türkiye'deki aile mahkemeleri
4787 sayılı Aile Mahkemelerinin Kuruluş Görev ve Yargılama Usullerine Dair Kanun ile Türkiye Cumhuriyeti yargı teşkilatındaki yerini almıştır. Adı geçen kanunun 2. maddesine göre aile mahkemeleri Adalet Bakanlığı tarafından her ilde ve nüfusu yüz binin üzerindeki her ilçede tek hâkimli ve asliye hukuk mahkemesi derecesinde olmak üzere kurulur. Aynı yasanın 4. maddesine göre “Medeni Kanun’un 2.kitabı olan aile hukuku kapsamına giren ve medeni kanunun yürürlüğü hakkındaki yasaya göre aile hukukundan doğan davalar ile aile hukukuna ilişkin yabancı mahkeme kararlarının tanıma ve tenfizi yanında, 4320 sayılı Ailenin Korunmasına Dair Yasada öngörülen tedbir kararlarını almak, ayrıca diğer yasaların verdiği görevleri yapmak” aile mahkemelerinin görevlerini oluşturmaktadır.
Kadastro Mahkemeleri[değiştir | kaynağı değiştir]
3402 sayılı kanunun 24. maddesi uyarınca kurulmuşlardır. Adı geçen kanunun 25. maddesine göre, “kadastro mahkemesi; taşınmaz mal mülkiyetine ve sınırlı aynî haklara, tapuya tescil veya şerh edilecek veyahut beyanlar hanesinde gösterilecek sair haklara sınır ve ölçü uyuşmazlıklarına, kadastroya ve tapu sicilini ilgilendiren benzeri davalara ve özel kanunlarca kendisine verilen işlere bakar; Kadastro veya kadastro ile ilgili verasete ait uyuşmazlıkları çözümleyebileceği gibi, istek üzerine veraset belgesi de verebilir”.Bu mahkeme Hakimleri 2802 sayılı Hakimler ve Savcılar Kanunu hükümlerine tabi oluyor.
Ceza Mahkemeleri[değiştir | kaynağı değiştir]
5235 sayılı Adlî Yargı İlk Derece Mahkemeleri İle Bölge Ad­liye Mahkemelerinin Kuruluş, Görev Ve Yetkileri Hakkında Kanun'un 8. maddesine göre ceza mahkemeleri, asliye ceza ve ağır ceza mahkemeleri ile özel kanunlarla kurulan diğer ceza mahkemelerinden oluşur.
Asliye Ceza Mahkemeleri[değiştir | kaynağı değiştir]
Ana madde: Türkiye'deki asliye ceza mahkemeleri
5235 sayılı kanunun 11. maddesi uyarınca “kanunların ayrıca görevli kıldığı hâller saklı kalmak üzere, sulh ceza hâkimliği ile ağır ceza mahkemelerinin görevleri dışında kalan dava ve işlere asliye ceza mahkemelerince bakılır”.
Ağır Ceza Mahkemeleri[değiştir | kaynağı değiştir]
Ana madde: Türkiye'deki ağır ceza mahkemeleri
5235 sayılı kanunun 12. maddesi gereğince “kanunların ayrıca görevli kıldığı hâller saklı kalmak üzere, Türk Ceza Kanununda yer alan yağma (m. 148), irtikâp (m. 250/1 ve 2), resmî belgede sahtecilik (m. 204/2), nitelikli dolandırıcılık (m. 158), hileli iflâs (m. 161) suçları, Türk Ceza Kanununun İkinci Kitap Dördüncü Kısmının Dört, Beş, Altı ve Yedinci Bölümünde tanımlanan suçlar (318, 319, 324, 325 ve 332 nci maddeler hariç) ve 12/4/1991 tarihli ve 3713 sayılı Terörle Mücadele Kanununun kapsamına giren suçlar dolayısıyla açılan davalar ile ağırlaştırılmış müebbet hapis, müebbet hapis ve on yıldan fazla hapis cezalarını gerektiren suçlarla ilgili dava ve işlere bakmakla ağır ceza mahkemeleri görevlidir”.
Özel Kanunlarla Kurulan Diğer Ceza Mahkemeleri[değiştir | kaynağı değiştir]
Devlet Güvenlik Mahkemeleri (mülga)[değiştir | kaynağı değiştir]
Ana madde: Devlet Güvenlik Mahkemeleri
1983 yılında kabul edilen 2845 sayılı yasa ile kurulan bu mahkemeler 2004 yılında çıkarılan 5190 sayılı Ceza Muhakemeleri Usulü Kanunu'nda Değişiklik Yapılması ve Devlet Güvenlik Mahkemelerinin Kaldırılmasına Dair Kanun’la ilga edilmiştir. Devlet Güvenlik Mahkemelerinin görevi, 2845 sayılı yasanın 9’uncu maddesi ile 1991 yılında yürürlüğe giren 3713 sayılı Terörle Mücadele Kanunu’nda sayılan suçlarla ilgili davalara bakmaktı. Bu görevler artık ağır ceza mahkemelerine devredilmiştir.
Çocuk Mahkemeleri[değiştir | kaynağı değiştir]
Ana madde: Türkiye'deki çocuk mahkemeleri
1979 yılında çıkarılan 2253 sayılı mülga Çocuk Mahkemeleri Yasası ile öngörülen ve ilk defa 1987 yılında Ankara’da kurulan çocuk mahkemelerinin yasal dayanağını artık 2005 yılında çıkarılan 5395 sayılı Çocuk Koruma Kanunu oluşturmaktadır. Bu kanunun 25. maddesine göre, “Çocuk mahkemesi, tek hâkimden oluşur. Bu mahkemeler her il merkezinde kurulur. Çocuk mahkemelerinde yapılan duruşmalarda Cumhuriyet savcısı bulunmaz”. Bu mahkemelerin görevleri de aynı kanunun 26. maddesinde belirlenmiştir: “Çocuk mahkemesi, asliye ceza mahkemesi ile sulh ceza mahkemesinin görev alanına giren suçlar bakımından, suça sürüklenen çocuklar hakkında açılacak davalara bakar”. Ağır ceza mahkemesinin görev alanına giren suçlar bakımından aynı zamanda çocuk ağır ceza mahkemeleri kurulmuştur.
İdari Yargı Mahkemeleri[değiştir | kaynağı değiştir]
İdari yargı mahkemeleri idari yargının konusunu oluşturan davaları görür. İdari yargının adli yargıdan en önemli farkı, uyuşmazlıkta en azından bir tarafın yetkisini kamu hukukundan alan devlet organlarından biri olmasıdır.
İlk derece idari yargı mahkemeleri, Bölge İdare Mahkemeleri, İdare mahkemeleri ve Vergi Mahkemelerinden oluşur.
İdari yargı mahkemelerinin yüksek yargı organı Danıştay'dır.
Bölge İdare Mahkemeleri[değiştir | kaynağı değiştir]
Ana madde: Türkiye'deki bölge idare mahkemeleri
Genel idari yargı düzeninde ilk derece idare mahkemelerinin bir üstünde olan yüksek mahkeme olarak oluşturulmuştur. Türkiye'deki bölge idare mahkemeleri, yargı çevresindeki idare mahkemeleri ve vergi mahkemelerinin tek hakimle verdiği kararları itiraz üzerine inceler ve kesin olarak hükme bağlar. Yargı çevresindeki idare ve vergi mahkemeleri arasında çıkan görev ve yetki uyuşmazlıklarını kesin karara bağlar ve kanunla verilen diğer görevleri yerine getirir.
İdare Mahkemeleri[değiştir | kaynağı değiştir]
Ana madde: Türkiye'deki idare mahkemeleri
Yasal dayanağını 2576 sayılı Bölge İdare Mahkemeleri, İdare Mahkemeleri ve Vergi Mahkemelerinin Kuruluşu ve Görevleri Hakkında Kanun’dan alan idare mahkemelerinin görevleri aynı kanunun 5. maddesinde, idare mahkemeleri
“vergi mahkemelerinin görevine giren davalarla ilk derecede Danıştay’da çözümlenecek olanlar dışındaki, 
İptal davalarını,
Tam yargı davalarını,
Tahkim yolu öngörülen imtiyaz şartlaşma ve sözleşmelerinden doğan uyuşmazlıklar hariç, kamu hizmetlerinden birinin yürütülmesi için yapılan idarî sözleşmelerden dolayı taraflar arasında çıkan uyuşmazlıklara ilişkin davaları,
Diğer kanunlarla verilen işleri,
çözümler” şeklinde belirlenmiştir. Türkiye’de 31 ilde idare mahkemesi bulunmaktadır.
Vergi Mahkemeleri[değiştir | kaynağı değiştir]
Ana madde: Türkiye'deki vergi mahkemeleri
Yasal dayanağı idare mahkemeleri ile aynı olan vergi mahkemelerinin görev alanına, 6. madde uyarınca,
"genel bütçeye, il özel idareleri, belediye ve köylere ait vergi, resim ve harçlar ile benzeri malî yükümler ve bunların zam ve cezaları ile tarifelere ilişkin davalar,
(a) bendindeki konularda 6183 sayılı Amme Alacaklarının Tahsil Usulü Hakkında Kanun’un uygulanmasına ilişkin davalar,
diğer kanunlarla verilen işler" girmektedir. Türkiye’de 35 ilde 65 vergi mahkemesi bulunmaktadır.
Askeri Yargı (mülga)[değiştir | kaynağı değiştir]
Askeri mahkemelerin görevi Türkiye Cumhuriyeti Anayası'nın 145. maddesinde düzenlenmiştir. Askeri ceza mahkemeleri ile ilgili 2010 tarihinde yapılan anayasa değişikliğiyle askeri mahkemeler ve disiplin mahkemeleri, asker kişiler tarafından işlenen askeri suçlar ile bunların asker kişiler aleyhine veya askerlik hizmet ve görevleriyle ilgili olarak işlediği suçlara bakmakla görevlidir.
Askeri Ceza Yargısı Mahkemeleri[değiştir | kaynağı değiştir]
İlk Derece Mahkemeleri[değiştir | kaynağı değiştir]
Disiplin Mahkemeleri[değiştir | kaynağı değiştir]
Asker kişilerin Disiplin suçu adı verilen suçlarına bakmakla görevli mahkemelerdir. Üyeleri hakim değildir. Bir başkan, ikisi üye olmak üzere üç subaydan oluşur. Savcılık görevini ise disiplin subayı yapar.
Askeri Mahkemeler[değiştir | kaynağı değiştir]
Askeri mahkemeler üç askeri hakimden oluşur. İddia makamını askeri savcı işgal eder. Atamalar Millî Savunma Bakanı tarafından yapılmaktadır.
Yüksek Mahkemeler[değiştir | kaynağı değiştir]
Anayasa Mahkemesi[değiştir | kaynağı değiştir]
Anayasa Mahkemesinin temel görevi, yasama organının kimi işlemlerinin Anayasa'ya uygunluğunu denetlemek ve bireysel başvuruları karara bağlamaktır. Anayasa Mahkemesinin görevleri bizzat Anayasa’da sınırlı sayıda belirtilmiştir. 1982 Anayasası'nın başta 148. maddesi olmak üzere ilgili diğer maddelerinde Anayasa Mahkemesinin görev ve yetkileri aşağıdaki şekilde ifade edilmiştir:
	1. Anayasa Mahkemesi, kanunların, kanun hükmünde kararnamelerin ve Türkiye Büyük Millet Meclisi İçtüzüğünün Anayasa’ya şekil ve esas bakımlarından uygunluğunu denetler. Anayasa değişikliklerini ise sadece şekil bakımından inceler ve denetler.
	Ancak, olağanüstü hallerde, sıkıyönetim ve savaş hallerinde çıkarılan kanun hükmünde kararnamelerin şekil ve esas bakımından Anayasa’ya aykırılığı iddiasıyla, Anayasa Mahkemesine dava açılamaz (Madde 148). Ayrıca usulüne göre yürürlüğe konulmuş uluslararası antlaşmalar kanun hükmünde ise de, bunlar hakkında Anayasa’ya aykırı oldukları gerekçesiyle Anayasa Mahkemesine başvurulamaz (Madde 90).
	Şekil bakımından denetim kanunlarda son oylamanın, öngörülen çoğunlukla yapılıp yapılmadığı; Anayasa değişikliklerinde ise, teklif ve oylama çoğunluğuna ve ivedilikle görüşülemeyeceği şartına uyulup uyulmadığı hususları ile sınırlıdır. Şekil bakımından denetleme sadece Cumhurbaşkanınca veya Türkiye Büyük Millet Meclisi üyelerinin beşte biri tarafından istenebilir. Kanunun yayımlandığı tarihten itibaren on gün geçtikten sonra, şekil bozukluğuna dayalı iptal davası açılamaz; şekil denetimi def’i yoluyla da talep edilemez (Madde 148). Şekil bozukluğuna dayalı iptal davaları Anayasa Mahkemesince öncelikle incelenip karara bağlanır (Madde 149).
	2. Anayasa Mahkemesi bireysel başvuruları karar bağlar. Herkes, Anayasada güvence altına alınmış temel hak ve özgürlüklerinden, Avrupa İnsan Hakları Sözleşmesi kapsamındaki herhangi birinin kamu gücü tarafından, ihlal edildiği iddiasıyla Anayasa Mahkemesine başvurabilir. Başvuruda bulunabilmek için olağan kanun yollarının tüketilmiş olması şarttır. Bireysel başvuruda, kanun yolunda gözetilmesi gereken hususlarda inceleme yapılamaz.
	3. Anayasa Mahkemesi Cumhurbaşkanını, Türkiye Büyük Millet Meclisi Başkanını, Bakanlar Kurulu üyelerini, Anayasa Mahkemesi, Yargıtay, Danıştay, Askeri Yargıtay, Askeri Yüksek İdare Mahkemesi Başkan ve üyelerini, Başsavcılarını, Cumhuriyet Başsavcıvekilini, Hâkimler ve Savcılar Yüksek Kurulu ve Sayıştay Başkan ve üyelerini görevleriyle ilgili suçlardan dolayı Yüce Divan sıfatıyla yargılar. Genelkurmay Başkanı, Kara, Deniz ve Hava Kuvvetleri Komutanları ile Jandarma Genel Komutanı da görevleriyle ilgili suçlardan dolayı Yüce Divanda yargılanırlar.
	Yüce Divanda, savcılık görevini Cumhuriyet Başsavcısı veya Cumhuriyet Başsavcıvekili yapar. Yüce Divan kararlarına karşı yeniden inceleme başvurusu yapılabilir. Genel Kurulun yeniden inceleme sonucunda verdiği kararlar kesindir.
	4. Siyasî Partilerin kapatılması, Cumhuriyet Başsavcılığının açacağı dava üzerine Anayasa Mahkemesi tarafından kesin olarak karara bağlanır (Madde 69). Siyasî partilerin kapatılmasına ya da Devlet yardımından yoksun bırakılmasına karar verilebilmesi için toplantıya katılan üyelerin üçte iki oy çokluğu şarttır (Madde 149).
	5. Siyasî partilerin mal edinimleri ile gelir ve giderlerinin kanuna uygunluğunun tespiti Anayasa Mahkemesi tarafından yerine getirilir. Anayasa Mahkemesi, bu denetim görevini yerine getirirken Sayıştaydan yardım sağlar. Anayasa Mahkemesinin bu denetim sonunda vereceği kararlar kesindir (Madde 69).
	6. Yasama dokunulmazlığının kaldırılmasına veya milletvekilliğinin düştüğüne Türkiye Büyük Millet Meclisi'nce karar verilmesi durumunda, bu karar tarihinden başlayarak yedi gün içerisinde ilgili üye ya da milletvekillerinden herhangi biri tarafından bu kararın Anayasa'ya, kanuna veya İçtüzük hükümlerine aykırılığı iddiasıyla Anayasa Mahkemesine başvurulabilir. Anayasa Mahkemesi bu iptal istemini on beş gün içinde kesin olarak karara bağlar (Madde 85).[2]
Danıştay[değiştir | kaynağı değiştir]
Bu alt başlığın geliştirilmesi gerekiyor.
Uyuşmazlık Mahkemesi[değiştir | kaynağı değiştir]
Bu alt başlığın geliştirilmesi gerekiyor.
Yargıtay[değiştir | kaynağı değiştir]
Bu alt başlığın geliştirilmesi gerekiyor.
Sayıştay[değiştir | kaynağı değiştir]
6085 sayılı Sayıştay Kanunu'na [3] dayanan bu mahkemeler, 1982 Anayasası'nın yüksek mahkemeler bölümünde düzenlenmiştir.
Sayıştay, ilgili kanunun 1. maddesinde şöyle tanımlanmıştır: kamuda hesap verme sorumluluğu ve mali saydamlık esasları çerçevesinde, kamu idarelerinin etkili, ekonomik, verimli ve hukuka uygun olarak çalışması ve kamu kaynaklarının öngörülen amaç, hedef, kanunlar ve diğer hukuki düzenlemelere uygun olarak elde edilmesi, muhafaza edilmesi ve kullanılması için Türkiye Büyük Millet Meclisi adına yapılacak denetimleri, sorumluların hesap ve işlemlerinin kesin hükme bağlanmasını ve kanunlarla verilen inceleme, denetleme ve hükme bağlama işlerini yapmak üzere..." kurulan kurumsal bağımsızlığı olan kuruluş olarak tanımlanmıştır.
Sayıştay Kanunu madde 2'ye göre Sayıştay denetimi esas itibarıyla düzenlilik ve performans denetimini kapsar.
Sayıştay Kanunu madde 4'e göre Sayıştay;
a) Merkezi yönetim bütçesi kapsamındaki kamu idareleri ile sosyal güvenlik kurumlarını, mahallî idareleri, sermayesindeki kamu payı doğrudan veya dolaylı olarak %50’den fazla olan özel kanunlar ile kurulmuş anonim ortaklıkları, diğer kamu idarelerini (kamu kurumu niteliğindeki meslek kuruluşları hariç),
b) Kamu payı %50’den az olmamak kaydıyla (a) bendinde sayılan idarelere bağlı veya bu idarelerin kurdukları veya doğrudan doğruya ya da dolaylı olarak ortak oldukları her çeşit idare, kuruluş, müessese, birlik, işletme ve şirketleri,
c) Kamu idareleri tarafından yapılan her türlü iç ve dış borçlanma, borç verilmesi, borç geri ödemeleri, yurt dışından alınan hibelerin kullanımı, hibe verilmesi, Hazine garantileri, Hazine alacakları, nakit yönetimi ve bunlarla ilgili diğer hususları; tüm kaynak aktarımları ve kullanımları ile Avrupa Birliği fonları dahil yurt içi ve yurt dışından sağlanan diğer kaynakların ve fonların kullanımını
ç) Kamu idareleri bütçelerinde yer alıp almadığına bakılmaksızın özel hesaplar dahil tüm kamu hesapları, fonları, kaynakları ve faaliyetlerini
denetler.
Sayıştay Kanunu madde 54'e göre, verilen kararlara karşı temyiz, yargılamanın iadesi ve karar düzeltilmesi yollarına başvuruabilir.
Kaynakça[değiştir | kaynağı değiştir]
^ "MevzuatMetin" (PDF). 4 Mart 2016 tarihinde kaynağından arşivlendi (PDF). Erişim tarihi: 30 Nisan 2013.  Yazar |ad1= eksik |soyadı1= (yardım)
^ http://www.anayasa.gov.tr/Hakkinda/Gorevler/
^ http://www.mevzuat.gov.tr/MevzuatMetin/1.5.6085.pdf
gtdTürkiye'de mahkemelerYüksek
Anayasa Mahkemesi
Danıştay
Uyuşmazlık Mahkemesi
Yargıtay
Bölge
Bölge adliye mahkemeleri
Bölge idare mahkemeleri
AdliHukuk mahkemeleri
Sulh hukuk mahkemeleri
Asliye hukuk mahkemeleri
Asliye ticaret mahkemeleri
Kadastro mahkemeleri
İcra mahkemeleri
Aile mahkemeleri
İş mahkemeleri
Tüketici mahkemeleri
Fikrî ve sınaî haklar hukuk mahkemeleri
Ceza mahkemeleri
Asliye ceza mahkemeleri
Ağır ceza mahkemeleri
Trafik mahkemeleri
Çocuk mahkemeleri
Çocuk ağır ceza mahkemeleri
Fikrî ve sınaî haklar ceza mahkemeleri
İdari
İdare mahkemeleri
Vergi mahkemeleri
Mali
Sayıştay
Eski
İstiklâl mahkemesi
Sıkıyönetim Askerî Mahkemesi
Devlet Güvenlik Mahkemesi
Özel Yetkili Ağır Ceza Mahkemeleri
Askerî Yüksek İdare Mahkemesi
Askerî Yargıtay
Ayrıca bakınız
Türkiye Cumhuriyeti Adalet Bakanlığı
Hâkimler ve Savcılar Kurulu
Avrupa İnsan Hakları Mahkemesi
Yüksek Seçim Kurulu
"https://tr.wikipedia.org/w/index.php?title=Türkiye%27de_yargı_teşkilatı&amp;oldid=23556405" adresinden alınmıştır.
		Kategori: Türk hukuk sistemiGizli kategoriler: KB1 hataları: yazar veya editörü eksikBazı başlıkları geliştirilmeye ihtiyaç duyulan maddeler
	Gezinti menüsü
		Kişisel araçlar
		Oturum açık değilMesajKatkılarHesap oluşturOturum aç
		Ad alanları
		MaddeTartışma
		Türevler
		Görünüm
		OkuDeğiştirKaynağı değiştirGeçmişi gör
		Daha
		Ara
		Gezinti
		AnasayfaHakkımızdaİçindekilerRastgele maddeSeçkin içerikYakınımdakiler
		Katılım
		Bağış yapınDeneme tahtasıİş birliği projesiKöy çeşmesiSon değişikliklerTopluluk portaliWikimedia dükkânıYardım
		Araçlar
		Sayfaya bağlantılarİlgili değişikliklerÖzel sayfalarKalıcı bağlantıSayfa bilgisiBu sayfaya kaynak gösterVikiveri öğesi
		Yazdır/dışa aktar
		Bir kitap oluşturPDF olarak indirBasılmaya uygun görünüm
		Diğer projelerde
		Wikimedia Commons
		Diğer diller
		DanskFrançais日本語한국어Latviešu
		Bağlantıları değiştir
		 Bu sayfa son olarak 5 Ekim 2020 tarihinde ve 17.24 saatinde değiştirilmiştir.
		Metin Creative Commons Atıf-BenzerPaylaşım Lisansı altındadır; ek koşullar uygulanabilir. Bu siteyi kullanarak, Kullanım Şartlarını ve Gizlilik Politikasını kabul etmiş olursunuz.Vikipedi® (ve Wikipedia®) kâr amacı gütmeyen kuruluş olan Wikimedia Foundation, Inc. tescilli markasıdır.
		Gizlilik politikası
		Vikipedi hakkında
		Sorumluluk reddi
		Mobil görünüm
		Geliştiriciler
		İstatistikler
		Tanımlama bilgisi bildirgesi
