	לדלג לתוכן
		שינוי מצב סרגל צד
		חיפוש
		כלים אישיים
		לא בחשבוןשיחהתרומותיצירת חשבוןכניסה לחשבון
		ניווט
		עמוד ראשיברוכים הבאיםשינויים אחרוניםערכים מומלציםפורטליםערך אקראיתרומה לוויקיפדיה
		קהילה
		שער הקהילהעזרהייעוץמזנוןכיכר העירחדשותלוח מודעותיצירת קשרספר אורחים
		כלים
		דפים המקושרים לכאןשינויים בדפים המקושריםדפים מיוחדיםקישור קבועמידע על הדףציטוט דף זהפריט ויקינתונים
		הדפסה/ייצוא
		יצירת ספרהורדה כ־PDFגרסה להדפסה
		במיזמים אחרים
		ויקישיתוף
		דף זה בשפות אחרות
		EnglishCatalàDeutschEspañolHrvatskiDiné bizaadSrpskohrvatski / српскохрватскиSvenska
		עריכת הקישורים
		תפריט ניווט
		מרחבי שם
		ערךשיחה
		גרסאות שפה
		צפיות
		קריאהעריכת קוד מקורעריכהגרסאות קודמות
		עוד
	לגונה (קבוצה אתנית)
		מתוך ויקיפדיה, האנציקלופדיה החופשית
		לגונהגבר ואישה מבני שבט הלגונה
אוכלוסייה
7,700[1]
ריכוזי אוכלוסייה עיקריים
ארצות הברית  ארצות הברית:
ניו מקסיקו  ניו מקסיקו
שפות
שפת קרס ואנגלית
דת
ילידית, נצרות
קבוצות אתניות קשורות
אנשי הפואבלו
  מבט על פואבלו לגונה ב-1879
פואבלו לגונה (בשפת קרס: Kawaik, באנגלית ובספרדית: Laguna Pueblo) הם קבוצה אתנית של אינדיאנים בארצות הברית בניו מקסיקו, שבט המוכר על ידי הממשל הפדרלי של ארצות הברית (federally recognized tribe), אחת מהקבוצות האתניות המכונות אנשי הפואבלו. השם "לגונה" מקורו בשפה הספרדית ופירושו "אגם קטן" ומתייחס לאגם השוכן בשמורה שלהם. השם המקורי של השבט בשפת קרס הוא "Kawaik". האוכלוסייה של השבט כוללת יותר מ-7,000 חברים רשומים, השבט הגדול ביותר דובר שפת הקרס.
תוכן עניינים
1 היסטוריה
2 שמורת הלגונה
3 שפה, חינוך ותרבות
4 המערכת המשפטית
5 כלכלה
6 לקריאה נוספת
7 קישורים חיצוניים
8 ביאורים
9 הערות שוליים
היסטוריה[עריכת קוד מקור | עריכה]
פואבלו לגונה הוא השבט הצעיר ביותר מבין שבטי אנשי הפואבלו. הוא קם לאחר שהספרדים השתלטו על האזור מחדש ב-1692, 12 שנים לאחר מרד הפואבלו. פליטים מכפרי הפואבלו סנטו דומינגו (Santo Domingo), קוצ'יטי (Cochiti) ולה סיאנחילה (La Cieneguilla) התיישבו באתר ב-1699. אליהם הצטרפו תושבים בני הזוני והזיא. סכר על הנהר ריו סן חוזה יצר את האגם הגדול שנתן ליישוב את שמו. מיסיון סן חוסה דה לה לגונה (Mission San José de la Laguna) הוקם על ידי הספרדים בפואבלו הישן (לגונה) והושלם סביב ה-4 ביולי 1699. היישוב הלך וגדל, למעט התפרצות מגפת אבעבועות שחורות ב-1853.
ב-1870 התיישבו במקום שלושה אמריקנים לבנים ונישאו לנשים מבני הלגונה. השפעתם על היישוב הייתה גדולה והם הביאו את הנצרות הפרסביטריאנית. הקמת כנסייה פרסביטריאנית ב-1875. גררה משבר. השמרנים שרצו לשמור על הדת הישנה עזבו את הפואבלו ועברו לפואבלו איסלטה (Isleta). התושבים שנותרו ביטלו את המנהגים הקשורים לדת הישנה.[2]
שמורת הלגונה[עריכת קוד מקור | עריכה]
השמורה של בני הלגונה שוכנת על שטח של כ-2,000 קילומטרים רבועים, כ-72 קילומטרים מערבית לעיר אלבקרקי,[3] ב-35°02′15″N 107°15′03″W﻿ / ﻿35.03750°N 107.25083°W﻿ / 35.03750; -107.25083, על חלקים בארבעה ממחוזות ניו מקסיקו. המחוזות הם (בסדר יורד של השטח בכל מחוז): סיבולה, סנדובל, ולנסיה וברנליאו. בשמורה כלולים שישה כפרים: אנסינל (Encinal), לגונה (Laguna), מסיטה (Mesita), פגוואטה (Paguate), פראחה (Paraje) וסימה (Seama), ובנוסף שתי נקודות יישוב קטנות: ניו לגונה (New Laguna) וקאסה בלנקה (Casa Blanca), ובהם מתגוררים, נכון ל-2016, כ-3,800 תושבים.[1]
הכפרים של בני הלגונה (ואלו של בני האקומה) שוכנים באגן הניקוז של הנחל ריו סן חוזה (Rio San Jose).[4] בעבר היה האגם (לגונה) שנתן את שמו לשבט גדול בהרבה מגודלו הנוכחי ושכנו בו עופות מים רבים, כולל ברווזים, אווזים וברבור הטונדרה.[5] הריו סן חוזה זורם לנהר ריו פוארקו (Rio Puerco), יובל של הריו גראנדה, סמוך לפינה הדרום-מזרחית של שמורת לגונה.
שפה, חינוך ותרבות[עריכת קוד מקור | עריכה]
בני השבט דוברים שפת קרס, המשותפת להם ולבני השבט השכן – האקומה.
בני הלגונה מעריכים את החינוך, ולכן תוכנית של מלגות תרמה לאחוז גבוה של בני הלגונה בעלי השכלה גבוהה. כריית אורניום באדמות השבט תרמה לתוכנית מלגות זו כמו גם לרכישת מיומנות בקרב בני השבט.
חינוך ברמת בית ספר יסודי וחטיבת ביניים הוא באחריות מחלקת החינוך של הלגונה (Laguna Department of Education),[6] שגם מתפעלת גני ילדים ותוכניות חינוך למבוגרים. בית הספר התיכון משותף לבני הלגונה ובני השבט השכן - האקומה.
בני השבט חובבי בייסבול ומיומנים בעבודות קדרות.
  אינדיאנים מפואבלו לגונה, ציור של תומאס מוראן
המערכת המשפטית[עריכת קוד מקור | עריכה]
לשבט הלגונה יש מערכת חוק שבטית מבוססת. השבט השתתף בתוכנית "Weed and Seed".[א] תוכנית זו של מחלקת המשפטים של ארצות הברית בחנה את אכיפת החוק ויעילות תוכניות חברתיות באדמות השבטים האינדיאנים.
חברים רבים מבני הלגונה אימצו במאה ה-19 את שם המשפחה האירי ריילי (Riley) לשם שימוש במסגרת המערכת המשפטית במסגרת התרבות האמריקנית-אירופאית, אבל שמרו על שמותיהם המקוריים לשימוש במסגרת השבט.
כלכלה[עריכת קוד מקור | עריכה]
חברת הבנייה לגונה (Laguna Construction Company), חברת בנייה בבעלות בני השבט, היא אחת מהקבלנים הגדולים ביותר בעיראק, שחתמה על הסכמי שיקום השווים מעל ל-300 מיליון דולרים מאז 2004. בנוסף למטה בשמורה יש לתעשיות לגונה (Laguna Industries, Inc) משרדים באלבקרקי בניו מקסיקו, סן אנטוניו ויוסטון בטקסס, בגדאד בעיראק, ועמאן בירדן. בשנת 2007 העסיקה חברת הבנייה 75 עובדים, מרביתם בני השבט.[7]
"חברת הפיתוח לגונה" (Laguna Development Corporation), נוסדה ב-1998, והיא חברת בת בבעלות מלאה של שבט הלגונה. חברת הפיתוח לגונה היא חברה שבטית המוסמכת מטעם הממשל הפדרלי על פי סעיף 17 בחוק ארגון האינדיאנים מ-1934. החברה מפתחת ומפעילה את המיזמים הכלכליים בשטח השמורה, כולל שני מרכזי נסיעות, מרכול, חנות נוחות, אתר קרוואנים, חנות משחקים, מינמרקט ושלושה בתי קזינו. כמה עסקים של בני הלגונה הם לאורך נתיבי הנסיעה של נהגי משאיות ותיירים ומושכים אליהם, בנוסף לתיירים מניו מקסיקו ונהגי משאיות, תושבים מאלבקרקי הסמוכה. עסקים נוספים של חברת הפיתוח לגונה נועדו לספק שירותים בסיסיים לקהילות של בני השבט.
לקריאה נוספת[עריכת קוד מקור | עריכה]
Pritzker, Barry M. A Native American Encyclopedia: History, Culture, and Peoples. Oxford: Oxford University Press, 2000. ISBN 978-0-19-513877-1.
Keleher, Julia M.; Chant, Elsie Ruth (2009). The Padre of Isleta: The Story of Father Anton Docher. Sunstone press Publishing. ISBN 978-0-86534-714-4. 
קישורים חיצוניים[עריכת קוד מקור | עריכה]
 מדיה וקבצים בנושא לגונה בוויקישיתוף
  אתר האינטרנט של פואבלו לגונה (באנגלית)
  הדגל של פואבלו לגונה
Laguna Pueblo Indians Tribe
Laguna Pueblo (Native Americans of the Southwest)
Laguna
ביאורים[עריכת קוד מקור | עריכה]
^ תוכנית של משרד המשפטים שהחלה ב-1991 לעקור את הפשעים האלימים, והסחר בסמים בסביבה ולתרום להתחדשות הקהילה
הערות שוליים[עריכת קוד מקור | עריכה]
^ 1 2 Laguna Pueblo
^ Laguna
^ "Welcome to the Pueblo of Laguna"
^ Feature Detail Report for: Rio San Jose
^ Balduin Molhausen (1858). Diary of a Journey from the Mississippi to the Coasts of the Pacific V2, with a United States Government Expedition (1858). Jane Sinnett (translator). London: Longman, Brown, Green, Longmans, &amp; Roberts. עמ' 60. 
^ Laguna Department of Education
^ Top 100 Contractors in Iraq, Afghanistan
אוחזר מתוך "https://he.wikipedia.org/w/index.php?title=לגונה_(קבוצה_אתנית)&amp;oldid=27710936"
		קטגוריה: אינדיאנים: שבטים בארצות הבריתקטגוריות מוסתרות: ויקינתונים - השוואת ערכים: חסרויקינתונים - השוואת ערכים: חסר: דתויקינתונים - השוואת ערכים: חסר: אוכלוסייהערכים עם קואורדינטות
		 דף זה נערך לאחרונה ב־10:29, 7 באפריל 2020.
		הטקסט מוגש בכפוף לרישיון Creative Commons ייחוס-שיתוף זהה 3.0;
ייתכן שישנם תנאים נוספים.
ר' את תנאי השימוש לפרטים.
		מדיניות הפרטיות
		אודות ויקיפדיה
		הבהרות משפטיות
		תצוגת מכשירים ניידים
		מפתחים
		סטטיסטיקות
		הצהרה על עוגיות
