	Hemoglobiini
		Wikipediasta
		Siirry navigaatioon
		Siirry hakuun
		  Hemoglobiini.
Hemoglobiini eli verenpuna (lyh. Hb)[1] (C2932H4724N828S8Fe4O848) muodostaa kolmasosan punasolusta. Se on rautapitoinen happea sitova[2] proteiini. Se kuljettaa punasolujen mukana pääosin happea, mutta jonkin verran myös hiilidioksidia. Hemoglobiinipitoisuuden määritys verinäytteestä kuuluu perusterveydenhuollossa useimmin tehtäviin verikokeisiin, sisältyen osakokeena perusverenkuvaan (PVK). Suomessa pitoisuus ilmoitetaan yksikössä grammaa/litra. Jos hemoglobiiniarvo on alle normaalin, kutsutaan tilaa anemiaksi. Suomessa vuonna 2003 käyttöön otetut kansalliset aikuisten (16 vuotta täyttäneet) viitearvot ovat miehillä 134–167 g/l ja naisilla 117–155 g/l.[3][4] Hemoglobiinin muoto muuttuu sen sitoessa happimolekyylejä. Tällöin hemoglobiinia nimitetään oksihemoglobiiniksi. Kun happea ei ole sitoutuneena hemoglobiiniin, sitä kutsutaan deoksihemoglobiiniksi. Deoksihemoglobiinin proteiiniosat sitovat hiilidioksidia.
Seuraavassa taulukossa on esitetty eri eläinlajien keskimääräisiä hemoglobiiniarvoja.[5]
Hemoglobiini (g/l)
Ihminen
150 (mies)
130 (nainen)
Nauta
110
Sika
127
Hevonen
145 (lämminverinen)
110 (kylmäverinen)
Siipikarja
90
Koira
150
Kissa
115
Lammas
118
Vuohi
100
  Hemiryhmän kemiallinen rakenne.
Sisällysluettelo
1 Hemoglobiinin rakenne
2 Hemoglobiinin muodostus ja hajoaminen
3 Katso myös
4 Lähteet
5 Aiheesta muualla
Hemoglobiinin rakenne[muokkaa | muokkaa wikitekstiä]
Hemoglobiini koostuu kahdesta α-globiini- ja kahdesta β-globiini-alayksiköstä sekä neljästä hemiyhdisteestä. Hemi on porfyriinirengas, jonka keskellä on rauta(II)-ioni (Fe2+). Kukin hemi voi sitoa yhden molekyylin happea reversiibelisti eli yhdessä hemoglobiinimolekyylissä voidaan kuljettaa neljä happimolekyyliä.
Hemiin liittyneiden proteiinien rakenne vaihtelee eläinlajeittain sekä joillakin lajeilla iän mukaan. Kaikilla nisäkkäillä on alkiokaudella erilainen hemoglobiini kuin aikuisella yksilöllä, joissa hemiin liittyneiden proteiinien rakenne on erilainen. Ihmisellä, märehtijöillä, sialla ja kanilla on sikiökaudella vielä kolmas erilainen hemoglobiini. Alkiokauden hemoglobiinista käytetään lyhennettä Hb E, sikiökauden hemoglobiinista lyhennettä Hb F ja aikuiskauden hemoglobiinista lyhennettä Hb A. Alkiokauden hemoglobiinia esiintyy vain hyvin varhaisessa sikiövaiheessa. Sikiövaiheen hemoglobiini korvautuu syntymän jälkeen muutamassa viikossa aikuisiän hemoglobiinilla. Sikiövaiheen hemoglobiini sitoo happimolekyylejä mieluummin kuin aikuisiän hemoglobiini, kun taas aikuisiän hemoglobiini luovuttaa happimolekyylinsä mieluummin. Sian aikuisiän ja sikiövaiheen hemoglobiineilla ei ole eroa happiaffiniteetissa.[5]
Ihmisen tutkituin hemoglobiinimolekyyli on hemoglobiini A.
Hemoglobiinin muodostus ja hajoaminen[muokkaa | muokkaa wikitekstiä]
Hemoglobiini muodostuu punasolujen muodostusvaiheessa luuytimessä, ei enää verenkierrossa kypsissä punasoluissa. Punasolujen hajoamisessa vapautuva hemoglobiinikin hajoaa ja sen hajoamistuotteena syntyvät aminohapot ja rauta-ioni hyödynnetään mm. uuden hemoglobiinin tuotannossa. Protoporfyriiniosa muutetaan bilirubiiniksi, joka kulkee verenkierrossa albumiiniin sitoutuneena maksaan. Maksa konjugoi bilirubiinin glukuronihappoon ja syntyvä yhdiste eritetään elimistöstä joko virtsan tai ulosteen mukana. Hajoaminen tapahtuu pääasiassa pernassa.
Katso myös[muokkaa | muokkaa wikitekstiä]
Anemia
Methemoglobiini
Thalassemia
Glykatoitunut hemoglobiini
2,3-bisfosfoglyseriinihappo
Hemerytriini
Hemosyaniini
Klorokruoriini
Lähteet[muokkaa | muokkaa wikitekstiä]
↑ Lyhenneluettelo  07.01.2013. Kotimaisten kielten keskus.   Viitattu 23.2.2013. 
↑ Turunen, Seppo: Biologia: Ihminen, s. 178. 5.–7. painos.   WSOY, 2007. ISBN 978-951-0-29701-8.    
↑ Hiltunen, Holmberg, Jyväsjärvi, Kaikkonen, Lindblom-Ylänne, Nienstedt, Wähälä: Galenos - Johdanto lääketieteen opintoihin, s. 65.   Helsinki: WSOYpro, 2010. ISBN 978-951-0-33085-2.     
↑ B-PVK+TKD viitearvot, HUSLAB tutkimusohjekirja [1]
↑ a b Sjaastad, Øystein V.: Physiology of domestic animals, s. 285.   Oslo: Scandinavian Veterinary Press, 2003. OCLC: 53046736. ISBN 8291743118. Teoksen verkkoversio.  
Aiheesta muualla[muokkaa | muokkaa wikitekstiä]
Wikimedia Commonsissa on kuvia tai muita tiedostoja aiheesta Hemoglobiini.
Hemoglobiini, Terveyskirjasto.fi
Noudettu kohteesta ”https://fi.wikipedia.org/w/index.php?title=Hemoglobiini&amp;oldid=19215835”
		Luokka: VeriPiilotetut luokat: Sivut, jotka käyttävät ISBN-taikalinkkejäSeulonnan keskeiset artikkelit
	Navigointivalikko
		Henkilökohtaiset työkalut
		Et ole kirjautunutKeskusteluMuokkauksetLuo tunnusKirjaudu sisään
		Nimiavaruudet
		ArtikkeliKeskustelu
		Kirjoitusjärjestelmät
		Näkymät
		LueMuokkaaMuokkaa wikitekstiäNäytä historia
		Muut
		Haku
		Valikko
		EtusivuTietoja WikipediastaKaikki sivutSatunnainen artikkeli
		Osallistuminen
		OhjeKahvihuoneAjankohtaistaTuoreet odottavat muutoksetTuoreet muutoksetLahjoitukset
		Työkalut
		Tänne viittaavat sivutLinkitettyjen sivujen muutoksetToimintosivutIkilinkkiSivun tiedotViitetiedotWikidata-kohde
		Tulosta tai vie
		Lataa PDF-tiedostonaTulostettava versio
		Muissa hankkeissa
		Wikimedia Commons
		Muilla kielillä
		Afrikaansالعربيةঅসমীয়াAsturianuAzərbaycancaتۆرکجهBahasa IndonesiaBahasa MelayuবাংলাBân-lâm-gúБеларускаяBosanskiБългарскиCatalàČeštinaDanskDeutschދިވެހިބަސްEestiΕλληνικάEnglishEspañolEsperantoEuskaraفارسیFrançaisGaeilgeGalego한국어Հայերենहिन्दीHrvatskiIdoInterlinguaÍslenskaItalianoעבריתJawaქართულიҚазақшаКыргызчаKreyòl ayisyenKurdîLatinaLatviešuLietuviųMagyarМакедонскиമലയാളംमराठीمصرىМонголNederlands日本語Norsk bokmålNorsk nynorskOccitanOʻzbekcha/ўзбекчаਪੰਜਾਬੀPlattdüütschPolskiPortuguêsRomânăRuna SimiРусскийSarduShqipSicilianuසිංහලSimple EnglishSlovenčinaSlovenščinaکوردیСрпски / srpskiSrpskohrvatski / српскохрватскиSundaSvenskaதமிழ்తెలుగుไทยTiếng ViệtТоҷикӣTürkçeТыва дылУкраїнськаاردوWinaray吴语粵語中文
		Muokkaa linkkejä
		 Sivua on viimeksi muutettu 7. lokakuuta 2020 kello 11.45.
		Teksti on saatavilla Creative Commons Attribution/Share-Alike -lisenssillä; lisäehtoja voi sisältyä.
Katso käyttöehdot.
Wikipedia® on Wikimedia Foundationin rekisteröimä tavaramerkki.
Ongelma artikkelissa?
		Tietosuojakäytäntö
		Tietoja Wikipediasta
		Vastuuvapaus
		Mobiilinäkymä
		Kehittäjät
		Tilastot
		Evästekäytäntö
