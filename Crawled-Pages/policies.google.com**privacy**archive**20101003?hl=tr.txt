Gizlilik ve ŞartlarGenel BakışGizlilik PolitikasıHizmet ŞartlarıTeknolojilerSSSGoogle HesabıGizlilik ve ŞartlarGizlilik ve ŞartlarGenel BakışGizlilik PolitikasıVeri aktarımı çerçeveleriAnahtar terimlerİş ortaklarıGüncellemelerHizmet ŞartlarıTeknolojilerSSSGoogle HesabıGizlilik PolitikasıVeri aktarımı çerçeveleriAnahtar terimlerİş ortaklarıGüncellemelerBu, Gizlilik Politikamızın arşivlenmiş sürümüdür. Mevcut sürümü veya tüm geçmiş sürümleri görüntüleyin.Gizlilik Politikası
Son değiştirilme tarihi: 3 Ekim 2010 (arşivlenen sürümleri görüntüle)
Bu Gizlilik Politikası, Postini (Postini Gizlilik Politikası) hariç olmak üzere Google Inc. veya yan kuruluşları ya da bağlı şirketleri tarafından sunulan tüm ürünler, hizmetler ve web siteleri için geçerlidir. Bazen ürünlerimizi daha ayrıntılı bir biçimde açıklamak için ürüne özel gizlilik uyarıları veya Yardım Merkezi malzemeleri yayınlayabiliriz.
Bu Gizlilik Politikasına ilişkin sorunuz varsa lütfen web sitemizden bize ulaşın veya aşağıdaki adrese yazın:
  Privacy Matters
  c/o Google Inc.
  1600 Amphitheatre Parkway
  Mountain View, California, 94043
  ABD
Topladığımız bilgiler ve bunları kullanım şeklimiz
Aşağıda belirtilen türde bilgiler toplayabiliriz:
    Sizin verdiğiniz bilgiler – Bir Google Hesabına kaydolurken, sizden kişisel bilgiler vermenizi isteriz. Size daha iyi bir deneyim sağlamak ve hizmetlerimizin kalitesini yükseltmek için hesabınız üzerinden gönderdiğiniz bilgileri diğer Google hizmetlerinden veya üçüncü taraflardan aldığımız bilgilerle birleştirebiliriz. Belirli hizmetler için bu tür bilgilerin birleştirilmesini engelleme olanağı sağlayabiliriz. Hesabınızla ilişkili veriler hakkında daha fazla bilgi edinmek için Google Hesap Özeti’ni kullanabilirsiniz. Google hizmetlerini Google Apps Hesabınız ile kullanıyorsanız, Google bu hizmetleri alan yöneticiniz ile birlikte veya onun adına sağlamaktadır. Yöneticinizin e-postalarınız dahil hesap bilgilerinize erişimi olacaktır. Daha fazla bilgi için alan adı yöneticinizin gizlilik politikasına başvurun.
    Çerezler – Google’ı ziyaret ettiğinizde, bilgisayarınıza ya da kullandığınız diğer cihaza bir veya daha fazla çerez göndeririz. Kullanıcı tercihlerini kaydetmek, arama sonuçlarını ve reklam seçimlerini geliştirmek ve kişilerin nasıl arama yaptığı gibi kullanıcı eğilimlerini izlemek de dahil olmak üzere hizmetlerimizin kalitesini artırmak için çerezlerden yararlanırız. Google, reklamcılık hizmetlerinde, reklamverenlerin ve yayıncıların hem web üzerinde hem de Google hizmetlerinde reklam sunmasına ve yönetmesine yardımcı olan çerezler de kullanır.
    Günlük bilgileri – Google hizmetlerine bir tarayıcı, bir uygulama veya başka bir istemci üzerinden eriştiğinizde, sunucularımız belirli bilgileri otomatik olarak kaydeder. Bu sunucu günlükleri; web isteğiniz, bir hizmetle etkileşiminiz, İnternet Protokolü adresi, tarayıcı türü, tarayıcı dili, istek tarihiniz ile saatiniz ve tarayıcınızı veya hesabınızı özgün biçimde tanımlayan çerezler gibi bilgileri içerebilir.
  Kullanıcı iletişimleri – Google’a e-posta göndererek veya başka bir yöntemle iletişim kurduğunuzda sorgularınızı işleme almak, isteklerinize karşılık vermek ve hizmetlerimizi geliştirmek için bu iletişimleri saklayabiliriz. SMS işlevi sağlayan hizmetlerimize SMS mesajları gönderdiğinizde veya bu hizmetlerden SMS mesajları aldığınızda, bu mesajlarla ilişkili telefon numarası, telefon numarasıyla ilişkili kablosuz iletişim operatörü, mesajın içeriği ve işlemin tarihi ve saati gibi bilgileri toplayabilir ve saklayabiliriz. Hizmetlerimiz hakkında sizinle iletişim kurmak için e-posta adresinizi kullanabiliriz.
  Diğer sitelerdeki bağlı Google Hizmetleri – Hizmetlerimizden bazılarını diğer web siteleri üzerinden sağlarız. Bu sitelere verdiğiniz kişisel bilgiler, hizmeti sunabilmek için Google’a gönderilebilir. Bu tür bilgileri bu Gizlilik Politikasına uygun bir şekilde işleme koyarız.
  Üçüncü Taraf Uygulamaları – Google, hizmetleri aracılığıyla gadget’lar veya uzantılar gibi üçüncü taraf uygulamalarını kullanıma sunabilir. Üçüncü tarafa ait bir uygulamayı etkinleştirdiğinizde Google tarafından toplanan bilgiler bu Gizlilik Politikasına göre işlemden geçirilir. Üçüncü taraf uygulamalar tarafından toplanan bilgiler söz konusu uygulamaların kendi gizlilik politikaları ile yönetilir.
  Konum verileri – Google, Google Haritalar ve Latitude gibi konumla ilgili hizmetler sunar. Bu hizmetleri kullanırsanız, Google gerçek konum bilgilerinizle ilgili (bir mobil cihaz tarafından gönderilen GPS sinyalleri gibi) bilgileri veya konum tahmini için kullanılabilen (cep telefonu baz istasyonu kimliği gibi) bilgileri alabilir.
  Benzersiz uygulama numarası – Google Araç Çubuğu gibi belirli hizmetler, hesabınız veya sizinle ilişkilendirilmemiş benzersiz bir uygulama numarası içerir. Bu numara ve yüklemenizle ilgili bilgiler (örn., işletim sisteminin türü, sürüm numarası) söz konusu hizmeti yüklemeniz veya yüklemesini kaldırmanız sırasında; hizmet, sunucularımızla düzenli olarak bağlantı kurduğunda (örneğin, yazılımla ilgili güncellemeleri otomatik olarak istemek için) Google’a gönderilebilir.
  Diğer siteler – Bu Gizlilik Politikası yalnızca Google hizmetleri için geçerlidir. Arama sonucu olarak görüntülenen siteler; Google uygulamalarını, ürünlerini veya hizmetlerini içeren siteler ya da çeşitli hizmetlerimizden gelen bağlantılar üzerinde denetim yapmayız. Bu diğer siteler, bilgisayarınıza kendi çerezlerini veya başka dosyalar yerleştirebilir, sizden veri toplayabilir veya kişisel bilgilerinizi isteyebilir.
Yukarıdakilere ek olarak, topladığımız bilgileri şu amaçlarla kullanabiliriz:
  Hizmetlerimizi (reklamcılık hizmetleri dahil) sunmak, devam ettirmek, korumak ve iyileştirmek, yeni hizmetler geliştirmek; ve
  Google’ın veya kullanıcılarımızın mülkiyet haklarını korumak.
Bu bilgileri, bilgilerin toplanma amacından farklı amaçlarla kullanmak istersek, kullanmadan önce sizden izin alırız.
Google, kişisel bilgileri Amerika Birleşik Devletleri ve diğer ülkelerdeki sunucularımızda işler. Bazı durumlarda kişisel bilgileri ülkenizin dışında işleriz.
Seçenekler
Google Hesabınızda saklanan bilgileri incelemek ve denetlemek için Google Hesap Özeti’ni kullanabilirsiniz.
Tarayıcıların çoğu, başlangıçta çerezleri kabul edecek şekilde ayarlanır ancak siz, tarayıcınızı tüm çerezleri engelleyecek veya çerez gönderildiğinde bunu size bildirecek şekilde tekrar ayarlayabilirsiniz. Ancak, çerezleriniz devre dışı bırakıldığında bazı Google özellikleri ve hizmetleri gerektiği gibi çalışmayabilir.
Google, AdSense ortak sitelerinde ve belli Google hizmetlerinde reklamverenlere ve yayıncılara reklamlarını web üzerinden sunmak ve yönetmek için yardımcı olmak üzere DoubleClick reklam çerezini kullanır. Reklam Tercihleri Yöneticisi’ne erişerek bu çerezle ilişkili reklam tercihlerinizi görüntüleyebilir ve yönetebilirsiniz. Buna ek olarak, DoubleClick’in engelleme çerezini kullanarak istediğiniz zaman DoubleClick çerezini engelleyebilirsiniz.
Bilgi paylaşımı
Google, kişisel bilgileri yalnızca aşağıda sıralanan kısıtlı durumlarda diğer şirketlerle veya Google dışındaki bireylerle paylaşır:
  İzin verdiğinizde. Gizli kişisel bilgilerin paylaşılabilmesi için izin vermeniz gerekir.
  Bu tür bilgileri, yan kuruluşlarımıza, bağlı şirketlerimize veya güvendiğimiz diğer işletmelere veya kişilere bizim adımıza kişisel bilgileri işleme koymaları için sağlarız. Söz konusu tarafların bu tür bilgileri talimatlarımız doğrultusunda ve bu Gizlilik Politikasına ve varsa diğer gizlilik ve güvenlik önlemlerine uygun bir şekilde işlemesini şart koşarız.
  Söz konusu bilgilere erişimin, bu bilgilerin korunmasının veya ifşa edilmesinin (a) yürürlükteki herhangi bir yasaya, düzenlemeye, yasal işleme veya uygulanabilir resmi isteğe uyulması, (b) potansiyel ihlallerin araştırılması dahil olmak üzere ilgili Hizmet Şartlarının uygulanması, (c) sahtekarlıkla veya güvenlikle ilgili sorunların veya teknik sorunların saptanması, önlenmesi ya da başka bir şekilde ele alınması veya (d) yasaların gerektirdiği veya izin verdiği şekilde Google’ın, kullanıcılarının veya kamunun haklarına, mülkiyetine veya güvenliğine ilişkin olarak oluşabilecek zararlara karşı korunması için makul bir şekilde gerekli olduğuna iyi niyetle inandığımızda.
Google’ın bir başka kurumla birleşmesi, bir başka kurumu devralması veya devralınması ya da varlıklarının bir bölümünün veya tamamının herhangi bir biçimde satılması durumunda kişisel bilgiler aktarılmadan ve farklı bir gizlilik politikasına tabi tutulmadan önce kullanıcılara haber veririz.
Bilgi güvenliği
Verilere yetkisiz bir şekilde erişilmesine veya verilerin yetkisiz bir şekilde değiştirilmesine, ifşa edilmesine veya imha edilmesine karşı koruma sağlamak için gerekli güvenlik önlemlerini almaktayız. Bunlar; kişisel verileri sakladığımız sistemlere yetkisiz bir şekilde erişilmesini önlemek için başvurduğumuz uygun şifreleme ve fiziksel güvenlik önlemleri dahil veri toplama, depolama ve işleme uygulamalarımızın ve güvenlik önlemlerimizin kurum içinde incelenmesini kapsar.
Kişisel bilgilere erişimi, bizim adımıza işlemek için bu bilgilere gereksinim duyan Google çalışanları, yüklenicileri ve acenteleriyle sınırlı tutarız. Bu kişiler, verileri gizli tutmakla yükümlüdür ve bu yükümlülüklerini yerine getirmediklerinde fesih ve cezai adli takibat dahil olmak üzere çeşitli cezai sonuçlarla karşı karşıya kalabilirler.
Kişisel bilgilere erişme ve kişisel bilgileri güncelleme
Google hizmetlerini kullandığınızda, kişisel bilgilerinize erişmenize olanak sağlamak ve yanlışsa bu bilgileri düzeltmek ya da yasalar tarafından veya yasal iş amaçlarıyla saklanması gerekmediği sürece istediğiniz zaman bu verileri silmek için iyi niyetli bir çaba gösteriyoruz. Herhangi bir isteği yerine getirmeden önce kullanıcılardan kendilerini ve erişilmesini, düzeltilmesini veya kaldırılmasını istedikleri bilgileri tanımlamalarını istiyoruz. Makul olmayan bir şekilde yinelenen veya sistematik, büyük ölçüde teknik çalışma gerektiren, diğer kullanıcıların gizliliğini tehlikeye atan veya mantıksız olan (söz gelimi, yedek bantlarda saklanan bilgilerle ilgili istekleri) veya erişim gerektirmeyen istekleri yerine getirmeyebiliriz. Bilgilere erişme ve düzeltme olanağı sağladığımız her durumda, bizim çok büyük bir emek vermemiz gerekmediği sürece bu hizmet için ücret almayız. Belirli hizmetleri sağlama yöntemimizden dolayı, bilgilerinizi sildikten sonra kalan kopyaların etkin sunucularımızdan silinmesi belirli bir süre alabilir ve bu kopyalar yedekleme sistemlerimizde kalabilir. Daha fazla bilgi için lütfen hizmet Yardım Merkezlerini gözden geçirin.
Yürütme
Google, ABD Koruma Hükmünün Bildirim, Tercih, İleriye Yönelik Transfer, Güvenlik, Veri Bütünlüğü, Erişim ve Yürütme ilkelerine bağlıdır ve ABD Ticaret Bakanlığının Koruma Hükmü Programına kayıtlıdır.
Google, bu Gizlilik Politikasına uyumunu düzenli olarak inceler. Resmi yazılı şikayetler aldığımızda Google, uyguladığı politika gereği konuyla ilgili olarak şikayette bulunan kullanıcıyla iletişim kurar. Kişisel veri aktarımına dair Google ile söz konusu birey arasında giderilemeyen şikayetleri gidermek için yerel veri koruma yetkilileri dahil olmak üzere ilgili düzenleme kurumlarıyla işbirliği yaparız.
Bu Gizlilik Politikasında değişiklik
Bu Gizlilik Politikasında zaman zaman değişiklik yapılabileceğini unutmayın. Açıkça izninizi almadan bu Gizlilik Politikası kapsamındaki haklarınızda kısıtlama yapmayız. Gizlilik Politikasında yapılan değişiklikleri bu sayfada yayınlarız ve değişiklikler önemliyse daha dikkat çekici bir bildirim (belirli hizmetler için Gizlilik Politikası değişikliklerine ilişkin e-posta bildirimi gibi) sağlarız. Ayrıca, bu Gizlilik Politikasının eski sürümlerini gözden geçirmeniz için saklarız.
Dili değiştir:AfrikaansBahasa IndonesiaBahasa MelayuCatalàČeštinaDanskDeutschEestiEnglishEnglish (United Kingdom)EspañolEspañol (Latinoamérica)EuskaraFilipinoFrançaisFrançais (Canada)GalegoHrvatskiIsizuluÍslenskaItalianoKiswahiliLatviešuLietuviųMagyarNederlandsNorskPolskiPortuguês (Brasil)Português (Portugal)RomânăSlovenčinaSlovenščinaSrpskiSuomiSvenskaTiếng ViệtTürkçeΕλληνικάБългарскиРусскийСрпскиУкраїнська‫עברית‬‫اردو‬‫العربية‬‫فارسی‬አማርኛमराठीहिन्दीবাংলাગુજરાતીதமிழ்తెలుగుಕನ್ನಡമലയാളംไทย한국어中文 (香港)中文（简体中文）中文（繁體中文）日本語GoogleGoogle HakkındaGizlilikŞartlar
