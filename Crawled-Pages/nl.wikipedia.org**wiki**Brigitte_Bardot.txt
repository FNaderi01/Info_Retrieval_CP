	Brigitte Bardot
		Uit Wikipedia, de vrije encyclopedie
		Naar navigatie springen
		Naar zoeken springen
Voor het schip onder deze naam, zie Brigitte Bardot (schip, 1998).
Brigitte Bardot
Brigitte Bardot in 1962
Algemene informatie
Volledige naam
Brigitte Anne-Marie Bardot
Geboren
28 september 1934
Geboorteplaats
Parijs
Land
 Frankrijk
Bijnaam
BB
Werk
Jaren actief
1952-1973 (als actrice)
Beroep
ActriceModelZangeresDierenrechtenactivist
(en)  IMDb-profiel
Portaal    
Film  
Brigitte Bardot (Parijs, 28 september 1934) is een Frans fotomodel, actrice en zangeres. Als ondeugende "stoeipoes" en frivole pin-upgirl maakte ze zeer snel internationaal furore en vooral in Europa was ze een icoon van de jaren vijftig. Als sekssymbool was zij een Frans antwoord op de Amerikaanse Marilyn Monroe (MM).
Haar naam werd vaak afgekort als BB, wat vanwege de alliteratie erg voor de hand lag, maar wat nog meer populair werd door een tophit van Dario Moreno (1961), waarin Bardot in het Frans en Portugees wordt bezongen.[1][2]
Inhoud
1 Afkomst en relaties
2 Films
3 Zang
4 Foto's
5 Activiste
6 Filmografie
7 Literatuur
8 Externe link
9 Noten
Afkomst en relaties[bewerken | brontekst bewerken]
  Bardot, 1958.
Bardot, een dochter van een industrieel Louis Bardot, werd op het conservatorium van Parijs tot klassiek balletdanseres geschoold. Ze begon met modellenwerk toen ze 15 jaar oud was. In 1952 was ze voor het eerst te zien op het witte doek in Le Trou Normand. In hetzelfde jaar trouwde ze op 18-jarige leeftijd met regisseur Roger Vadim. Ze scheidde in 1957 van hem en trouwde later met acteur Jacques Charrier (1959-1962), de Duitse miljonair Gunter Sachs (1966-1969) en de Franse, extreemrechtse politicus Bernard d'Ormale (1992-heden).
BB heeft ook relaties gehad met Serge Gainsbourg (die zelfs een album naar haar vernoemde), Sacha Distel en Jean-Louis Trintignant (acteur).
Ze heeft één kind, Nicolas-Jacques Charrier (geboren in 1960).
  BB met Samy Frey in de haven van Saint-Tropez in 1963 Eind september 1960 doet ze een mislukte zelfmoordpoging en belandt ze in een ziekenhuis in Nice. Een jaar later maakt ze bekend te zullen stoppen met filmen, maar aan dat voornemen geeft ze geen gevolg. Haar laatste film maakt ze in 1973.
Films[bewerken | brontekst bewerken]
Brigitte Bardot heeft in totaal 48 films gemaakt. Haar internationale doorbraak kwam in 1956 met Vadims "Et Dieu... créa la femme", waarin ze het weesmeisje Juliette speelt. De film veroorzaakte een sensatie in de Verenigde Staten, en katapulteerde Bardot naar wereldfaam.
Brigitte Bardot was op haar best in lichte komedies, waarvoor ze een merkbaar acteertalent bezat. Een goed voorbeeld hiervan is Une Parisienne uit 1957, naar Bardots zeggen een van haar weinige films waar ze trots op is. Toch was Bardot wellicht ook in staat om dramatische rollen te spelen, zoals althans bleek in de film La Vérité (1960) van regisseur Henri-Georges Clouzot. De rol die ze hierin speelt wordt artistiek als haar beste beschouwd. Zelf vindt ze dit samen met Et Dieu... créa la femme ook haar beste film.
Zang[bewerken | brontekst bewerken]
Naast haar films heeft Brigitte tijdens haar filmcarrière ongeveer zestig lichte populaire liedjes opgenomen. Haar zangkwaliteiten waren echter zeer beperkt. Desondanks werden haar liedjes in de handel gebracht. Beroemd zijn haar drie televisieshows uit de jaren zestig, waarin een aantal van deze liedjes met een bijpassend filmpje werden vertoond. Haar bekendste nummers zijn allicht de composities van Serge Gainsbourg "Bonnie and Clyde" en "Harley Davidson".
In 1967 nam zij met Gainsbourg de eerste versie van "Je t'aime... moi non plus" op, maar achteraf vond zij het nummer te gewaagd om uit brengen. Het duurde nog tot 1986, voordat die versie alsnog werd uitgebracht.
Foto's[bewerken | brontekst bewerken]
Bij het Filmfestival van Cannes in 1953 poseerde Brigitte Bardot in bikini op het strand en zette daarmee een trend die door talloze sterren en sterretjes zou worden nagevolgd.
Onder de ontelbare foto's van de filmster Brigitte Bardot behoren die van beroepsfotograaf Sam Levin speciaal genoemd te worden. In het begin van Brigittes carrière hebben Levins foto's belangrijk bijgedragen aan haar imago van sensualiteit en lichte immoraliteit. Een van deze opnames toont Bardot in een wit korset, van achteren gefotografeerd. Naar verluidt verkocht de ansichtkaart met deze foto in Parijs rond 1960 beter dan ansichtkaarten van de Eiffeltoren.
Activiste[bewerken | brontekst bewerken]
  Brigitte Bardot in 2002
Sinds de jaren zeventig doet Bardot veel werk als dierenrechtenactiviste. Zo heeft ze een aantal keer op de foto gestaan met zeehondjes om de zeehondenjacht aan te klagen. Veel van haar werk voor dierenrechten was in samenwerking met de milieu-organisatie Sea Shepherd Conservation Society. (Om die reden heeft Sea Shepherd een van hun schepen naar haar genoemd, namelijk de voormalige 'Gojira'). Ook maakt zij zich sterk voor het behoud van de natuur van het schiereiland achter Saint-Tropez. Haar controversiële en openhartige meningen over zaken als immigratie, de islam en homoseksualiteit hebben haar reputatie in de loop der jaren sterk beïnvloed. Ze werd meerdere malen veroordeeld wegens racisme en discriminatie.
Filmografie[bewerken | brontekst bewerken]
1952: Le trou normand - Javotte Lemoine
1952: Manina, la fille sans voiles - Manina
1952: Les dents longues - Vrouw van de getuige bij het huwelijk (onvermeld)
1953: Le Portrait de son père - Domino
1953: Un acte d'amour - Mimi
1954: Si Versailles m'était conté... - Mademoiselle de Rozille (onvermeld)
1954: Tradita - Anna
1955: Futures vedettes - Sophie
1955: Le fils de Caroline chérie - Pilar d'Aranda
1955: Doctor at Sea - Hélène Colbert
1955: Les Grandes Manœuvres - Lucie
1955: La lumière d'en face - Olivia Marceau
1956: Helen of Troy - Andraste
1956: Cette sacrée gamine - Brigitte Latour
1956: Mio figlio Nerone - Poppea
1956: En effeuillant la marguerite - Agnès Dumont
1956: La mariée est trop belle - Chouchou
1956: Et Dieu... créa la femme - Juliette Hardy
1957: Une Parisienne - Brigitte Laurier
1958: Les Bijoutiers du clair de lune - Ursula
1958: En cas de malheur - Yvette Maudet
1959: La femme et le pantin - Eva Marchand
1959: Babette s'en va-t-en guerre - Babette
1959: Voulez-vous danser avec moi? - Virginie Dandieu
1960: L'affaire d'une nuit - Vrouw in Restaurant
1960: La vérité - Dominique Marceau
1960: Le Testament d'Orphée, ou Ne Me Demandez Pas Pourquoi! - Elle-même (onvermeld)
1961: La Bride sur le cou - Sophie
1961: Les Amours célèbres - Agnès Bernauer (segment "Agnès Bernauer")
1962: Vie privée - Jill
1962: Le Repos du guerrier - Geneviève Le Theil
1963: Le Mépris - Camille Javal
1964: Une ravissante idiote - Penelope 'Penny' Lightfeather
1965: Viva Maria! - Maria I
1965: Dear Brigitte - Zichzelf (onvermeld)
1966: Marie Soleil - Zichzelf (cameo, onvermeld)
1966: Masculin féminin - Meisje in koppel (onvermeld)
1967: À cœur joie - Cecile
1968: Histoires extraordinaires - Giuseppina (segment "William Wilson")
1968: Shalako - Gravin Irina Lazaar
1969: Les Femmes - Clara
1969: L'ours et la poupée - Felicia
1970: Les Novices - Agnès
1971: Boulevard du rhum - Linda Larue
1971: Les Pétroleuses - Louise
1973: Don Juan ou Si Don Juan était une femme... - Jeanne
1973: L'histoire très bonne et très joyeuse de Colinot Trousse-Chemise - Arabelle
Literatuur[bewerken | brontekst bewerken]
Brigitte Tast, Hans-Jürgen Tast (Hrsg.) Brigitte Bardot. Filme 1953-1961. Anfänge des Mythos B.B. (Hildesheim 1982) ISBN 3-88842-109-8.
Externe link[bewerken | brontekst bewerken]
Mediabestanden
Commons heeft mediabestanden in de categorie Brigitte Bardot.
(en)   Brigitte Bardot in de Internet Movie Database
Noten[bewerken | brontekst bewerken]
↑ https://muzikum.eu/nl/123-7456-81807/dario-moreno/brigitte-bardot-songtekst.html
↑ De componist van dit nummer was de Braziliaan Miguel Gustavo. De oorspronkelijke uitvoering was van Jorge Veiga (1960). Dario Moreno zong "Aucune fille au monde n'est aussi sympa que toi" en "Lá dentro do cinema todo mundo se afobou". In Nederland bracht het Barnevelds-Molukse duo The Emeralds het lied met een Nederlandse tekst: "Je foto aan de muur maakt me geregeld overstuur". De single van The Emeralds kwam evenals de Spaanstalige uitvoering van Digno García hoog in de hitparade.
Bibliografische informatieBibsys: 90967538Biblioteca Nacional de España: XX1037672Bibliothèque nationale de France: cb11890210d (data)Catàleg d'autoritats de noms i títols de Catalunya: a11865404CiNii: DA11328752Gemeinsame Normdatei: 118506552International Standard Name Identifier: 0000 0001 1443 5118Library of Congress Control Number: n50021138Nationale Bibliotheek van Letland: 000267980MusicBrainz: efbdded5-ab91-4bb7-ba57-f36d7413eb70Bibliotheek van het Japanse parlement: 00620324Nationale Bibliotheek van Tsjechië: jn19990000442Nederlandse Thesaurus van Auteursnamen Persoon ID: 070426139LIBRIS: 305357SNAC: w60291qrSystème universitaire de documentation: 026705095Trove: 790017Virtual International Authority File: 49211553 WorldCat Identities (via VIAF): 49211553
Overgenomen van "https://nl.wikipedia.org/w/index.php?title=Brigitte_Bardot&amp;oldid=57284154"
		Categorieën: Frans acteurFrans activistFrans modelFrans zangerFrans dierenactivistVerborgen categorieën: Wikipedia:Zie artikelWikipedia:Lokale afbeelding gelijk aan WikidataWikipedia:Commonscat met lokaal zelfde link als op WikidataWikipedia:Pagina's die ISBN magische links gebruiken
	Navigatiemenu
		Persoonlijke instellingen
		Niet aangemeldOverlegBijdragenRegistrerenAanmelden
		Naamruimten
		ArtikelOverleg
		Varianten
		Weergaven
		LezenBewerkenBrontekst bewerkenGeschiedenis
		Meer
		Zoeken
		Navigatie
		HoofdpaginaVind een artikelVandaagEtalageCategorieënRecente wijzigingenNieuwe artikelenWillekeurige pagina
		Informatie
		GebruikersportaalSnelcursusHulp en contactDonaties
		Hulpmiddelen
		Links naar deze paginaVerwante wijzigingenBestand uploadenSpeciale pagina'sPermanente koppelingPaginagegevensDeze pagina citerenWikidata-item
		Afdrukken/exporteren
		Boek makenDownloaden als PDFPrintvriendelijke versie
		In andere projecten
		Wikimedia Commons
		In andere talen
		AfrikaansAlemannischአማርኛAragonésالعربيةمصرىAsturianuAymar aruAzərbaycancaБашҡортсаŽemaitėškaБеларускаяБеларуская (тарашкевіца)‎БългарскиBislamaবাংলাBrezhonegBosanskiCatalàCebuanoCorsuČeštinaCymraegDanskDeutschZazakiΕλληνικάEnglishEsperantoEspañolEestiEuskaraفارسیSuomiFøroysktFrançaisFryskGaeilgeGalegoAvañe'ẽHawaiʻiעבריתहिन्दीFiji HindiHrvatskiKreyòl ayisyenMagyarՀայերենInterlinguaBahasa IndonesiaIlokanoIdoÍslenskaItaliano日本語JawaქართულიАдыгэбзэ한국어LatinaLëtzebuergeschLimburgsLietuviųLatviešuMalagasyമലയാളംМонголमराठीBahasa MelayuNorsk nynorskNorsk bokmålOccitanKapampanganPolskiPiemontèisPortuguêsRuna SimiRomânăРусскийСаха тылаSicilianuScotsSrpskohrvatski / српскохрватскиSimple EnglishSlovenčinaSlovenščinaShqipСрпски / srpskiSranantongoSvenskaKiswahiliŚlůnskiதமிழ்ไทยTagalogTürkçeТатарча/tatarçaУкраїнськаOʻzbekcha/ўзбекчаVènetoTiếng ViệtVolapükWinaray吴语მარგალურიייִדישYorùbá中文Bân-lâm-gú粵語
		Koppelingen bewerken
		 Deze pagina is voor het laatst bewerkt op 8 okt 2020 om 18:38.
		De tekst is beschikbaar onder de licentie Creative Commons Naamsvermelding/Gelijk delen, er kunnen aanvullende voorwaarden van toepassing zijn. Zie de gebruiksvoorwaarden voor meer informatie. Wikipedia® is een geregistreerd handelsmerk van de Wikimedia Foundation, Inc., een organisatie zonder winstoogmerk.
		Privacybeleid
		Over Wikipedia
		Voorbehoud
		Mobiele weergave
		Ontwikkelaars
		Statistieken
		Cookiesverklaring
