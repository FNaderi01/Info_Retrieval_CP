	Tel-Avivo
		El Vikipedio, la libera enciklopedio
		Salti al navigilo
		Salti al serĉilo
		Koordinatoj: 32° 04′ 04″ N 34° 45′ 53″ O﻿ / ﻿32.06778 °N, 34.76472 °O﻿ / 32.06778; 34.76472 (mapo)
Tel-Avivo
hebree תֵּל-אָבִיב-יָפוֹ, arabe تل أبيب
urbo
Flago
Blazono
Oficiala nomo: תֵּל-אָבִיב-יָפוֹ
Kromnomo: Blanka Urbo
Lando
 Israelo
Distrikto
Distrikto Tel-Avivo
Historiaj regionoj
5
 - Izraela reĝlando  - Graflando Jafo - Jerusalema reĝlando  - Osmanida imperio  - Brita mandato Palestino 
Administra divido
7
 - Rova Cafon Ma'arav - Rova Cafon Mizrach - Rova Bnej Dan - Rova Lev ha-Ir - Rova Darom - Rova Darom Mizrach - Rova Mizrach
Konata loko
Haveno Tel-Aviv
Konstruaĵoj
5
 - Universitato Tel-Avivo  - Ŝalom Meir - Turo Moŝe Aviv - Muzeo de lando israela - Diaspora Muzeo 
Rivero
Jarkono
Situo
Tel-Avivo
 - alteco
34 m s. m.
 - koordinatoj
32° 04′ 04″ N 34° 45′ 53″ O﻿ / ﻿32.06778 °N, 34.76472 °O﻿ / 32.06778; 34.76472 (mapo)
Areo
51,4 km² (5 140 ha)
 - de aglomeraĵo
176,0 km² (17 600 ha)
 - de metropolo
1 516,0 km² (151 600 ha)
Loĝantaro
405 500 (2012)
 - de aglomeraĵo
1 284 400
 - de metropolo
3 850 000
Denseco
7 889,11 loĝ./km²
 - de aglomeraĵo
7 298 loĝ./km²
 - de metropolo
2 540 loĝ./km²
Maro
Mediteraneo
Fondo
11-a de aprilo 1909
Urbestro
Ron Huldai
Horzono
IST (UTC+2)
 - somera tempo
ISST (UTC+3)
Poŝtkodo
61999
Telefona antaŭkodo
+972 3
Loko de Monda heredaĵo de UNESCO
Nomo
Blanka Urbo
Tipo de heredaĵo
kultura heredaĵo 
Jaro
2003 (#27)
Numero
1096
Regiono
Arabaj ŝtatoj
Kriterioj
ii, iv
 Situo enkadre de Israelo 
 Situo enkadre de Azio 
 Vikimedia Komunejo:  Tel Aviv-Yaffo
Retpaĝo:  www.tel-aviv.gov.il
Ludi aŭdvidaĵon  
Tel Avivo-Jafo, mallongigite nur kiel Tel-Avivo estas urbo en Israelo. En Tel-Avivo okazis la 85-a Universala Kongreso de Esperanto en 2000.
La urbo Tel-Avivo fondiĝis en 1909 kiel kvartalo nomata "Aĥuzat-Bajit" (hebree: אחוזת בית), kaj depost 1934 fariĝis urbo. Kelkaj setlejoj unuiĝis en nuna urbo. Sarona estis germana templana kolonio en Tel Aviv kaj nun estas centra kvartalo de la urbo. Ĝi estis unu el la plej fruaj modernaj vilaĝoj establitaj en Palestino. Sarona estis konstruita en 1871. Ĝi situis nordoriente de Jafo. Multaj homoj en la komunumoj de Templanoj iĝis naziaj simpatiantoj antaŭ kaj post Dua Mondmilito. En 1948 aŭtoritatoj de la Brita Regado de Palestino forpelis ilin.
Hodiaŭ, la loko estis renovigita kiel "butikumada vilaĝo, restadeja kaj distra."
En la malfrua 1930 komencis disvolviĝo de la "Jarkonbuŝa areo" konata kiel la "Jarkona Duoninsulo" unue estis establita de la legado centralo apud la Dov Flughaveno en la norda areo de Jarkonbuŝo kaj post la disvolviĝo de suda areo de Jarkonbuŝo kiu aspektas kiel duoninsulo. la "Tel Aviv Internacia Komerco Foiro" kiu nomiĝas: "La Oriento Foiro" estis konstruita por la celo de landopavilonoj en la arkitekturaj stiloj kiuj karakterizis la urbon, precipe la Internacia Stilo. En la nord-orienta parto de la internacia justa tero estis konstruita la unua "Maccabiah Stadiono" en 1932.
En 1937 la "Wauchope Ponto" estis konstruita super la Jarkonbuŝo nomita laŭ Arthur Grenfell Wauchope kiu estis la Alta Komisiitoj por Palestino kaj Transjordanio; oni desegnis ĝin por konekti la ligon kun la Internacia Foiro.
Haveno Tel-Aviv estis malnova haveno uzita inter la jaroj 1938 kaj 1965. Ĝi estis apud la buŝo de la Rivero Jarkon. Post kiam ĝi estis fermita en 1965, ĝi estis movita al Ashdod Haveno kaj iĝis areo de magazeno. En la 2000-aj jaroj, ĝi estis renovigita kaj iĝis komerca kaj distra areo.
Enhavo
1 La metropolo Tel-Avivo
2 Mondo de ĉiugustaj delicoj
3 Aĉetado
4 Arkitekturo
5 Muzeoj
6 Vidindaĵoj kaj servoj
7 Transportoj
8 Amaskomunikiloj
9 Famuloj
10 Bildaro
11 Vidu ankaŭ
La metropolo Tel-Avivo[redakti | redakti fonton]
Tel-Avivo estas urbo ĉe la marbordo de la Mediteraneo enhavante metropole setlejojn kiel Kfar Saba. Ĝi situas ideale en la centro de Israelo, kaj estas facile atingebla de ĉie en la mondo. La flughaveno Ben-Gurion - la ĉefa enirejo al Israelo - troviĝas je veturdistanco de dudek minutoj de Tel-Avivo; Jerusalemo - malpli ol unu horo; Nazareto en la norda parto de Israelo - malpli ol du horoj; kaj Ejlato, la plej suda urbo de Israelo - nur duonan horon da flugo. Preskaŭ ĉiuj lokoj estas atingeblaj je unutaga ekskurso.
Tel-Avivo estas mediteranea feriejo kun multaj sablaj plaĝoj. Preskaŭ de ĉie en la urbo oni proksimas al la marbordo. Tiu kombinaĵo de raviga maro kaj la proksimeco de Tel-Avivo al ĉiuj lokoj en Israelo igas ĝin ideala loko por libertempi kaj elvojaĝadi.
En Tel-Avivo estas multaj hoteloj. La varieco inkluzivas unuflanke malmultekostajn hotelojn kaj je la alia flanko tre luksajn hotelojn.
Mondo de ĉiugustaj delicoj[redakti | redakti fonton]
Irante ekstere en Tel-Avivo - mondo da aventuroj kaj ĝuoj atendas. Per sia tepida mediteranea akvo, la maro agrable invitas por bano kaj marsportoj. La altaj konstruaĵoj kiuj tranĉas la ĉiellinion apud la marbordo, iom respegulas la naturon kaj la ritmon de la urbo. Promenejo ĉe la marbordo, haveneto, kafejoj, restoracioj kaj nokta vivo igas ĉi tiun urbon nerezistebla por turistoj kaj lokuloj.
Vespere, la urbo lumiĝas kaj vekiĝas al nokta vivo. En Tel-Avivo estas diverstipaj restoracioj, multaj el ili luksaj, kaj multe da mediteranestilaj orientaj restoracioj. Distraĵoj furoras en Tel-Avivo. La urbo ofertas multajn kafejojn, diskejojn kaj trinkejojn, kiuj funkcias ĝis la malfrunoktaj horoj. Nokta promenado ĉe la marbordo ankaŭ estas agrabla travivaĵo, precipe somere aŭ printempe.
En la suda rando de la promenejo (post 30 minutoj da promenado) kuŝas la antikva urbo Jafo. De tie, nova Tel-Avivo evoluis ekde la komenco de la nuna jarcento. Jafo estas urbo el la biblia epoko: de ĉi tie la biblia profeto Jona ekis la vojaĝon al la gorĝo de la baleno. Ankaŭ la greka mitologio pritemas tiun lokon: la maro de Jafo estas la loko en kiu Andromeda fariĝis roko.
Absolute nemaltrafinda loko estas la triangulo de la stratoj Ŝejnkin, Nahalat-Binjamin kaj la Karmel-bazaro. La strato Ŝejnkin situas en la koro de Tel-Avivo; tie vi povas rigardi homojn kaj enspiri la junulecan "strat-vivon". En la alia flanko troviĝas la strata vendejaro de Nahalat-Binjamin. Tie vi povas renkonti muzikon, etoson, homojn kaj belajn artaĵojn. Tuŝante la straton Nahalat-Binjamin situas la plej granda israela subĉiela Bazaro, "Karmel". Tiu ĉi loko konsistas el kaoso da komerco, odoroj kaj koloroj.
Alia alloga loko estas la pulbazaro en Jafo. Ĝi estas unika mediteranea pulbazaro, kiu havas preskaŭ ĉion. Oni neniam scias kiun trezoron oni povas trovi tie...
Aĉetado[redakti | redakti fonton]
Lokoj kiel placo Kikar Hamedina kaj la krucvojo de Dizengof- kaj Zamenhof-stratoj estas la centroj de la plej moderna modo. Vi povas trovi tie vestaĵojn de lokaj kaj de internacie famaj dezajnistoj.
Arkitekturo[redakti | redakti fonton]
Unu el la stiloj de arkitekturo kiu allogis internacian intereson estas la eŭropa stilo "Bauhaus" devena el Germanio, kiu furoris en Tel-Avivo dum la tridekaj jaroj de la 20-a jarcento. Ekster la limoj de Germanio, Tel-Avivo estas konsiderata kiel la ĉefa urbo de "Bauhaus" en la mondo, kie multaj perloj de tiu ĉi stilo konserviĝis.
Muzeoj[redakti | redakti fonton]
En Tel-Avivo estas multaj muzeoj. Kelkaj el ili estas unikaj. Ekzemple, la Diaspora Muzeo, kiu prezentas la historion de dumil jaroj de juda diasporo, estas unu el la plej interesaj. Apude situas Muzeo Erec-Israel, dediĉita al la historio kaj arkeologio de la regiono. Ĝi estas la nura muzeo kiu estas konstruita ĉirkaŭ aktiva arkeologia sito - la antikva urbo de Tel Kasila. La Tel-Aviva Muzeo de Arto estas la ĉefa muzeo de vidaj artoj. Ĝi fondiĝis en 1971 kaj prezentas modernajn israelajn pentraĵojn kaj internacian arton. Tiu ĉi muzeo gastigas kulturajn eventojn, kaj estas unu el la ĉefaj kulturaj pivotoj de la urbo.
En Tel-Avivo vi ankaŭ povas amuziĝi per teatraĵoj kaj diversaj podi-artoj. La Filharmonia Orkestro de Israelo kun ĝia fama dirigento Zubin Mehta akiris mondan renomon. Kaj pri la apud-situanta teatro Habima, preskaŭ 100-jara, kaj la juna teatro Geŝer vi povas aŭdi eĉ en Novjorko, Moskvo kaj Berlino.
Panoramo de parto de metropla regiono Guŝ Dan, inkluzive de urboj Tel Avivo, Ramat Gan kaj Giv'atajim
Vidindaĵoj kaj servoj[redakti | redakti fonton]
Levantenia Foiro
Israela Komercfoiro kaj Kunvenejo
Haveno Tel-Aviv
Transportoj[redakti | redakti fonton]
Internacia Flughaveno Ben Gurion (נמל התעופה בן גוריון, Nemal HaTe'ūfa Ben Gurion - Ben Gurion International Airport) estas internacia flughaveno en Tel Aviv. Tiu flughaveno estas la ĉefa internacia flughaveno en Israelo kaj la plej granda flughaveno en Israelo.
Amaskomunikiloj[redakti | redakti fonton]
Jediot Aĥronot
Famuloj[redakti | redakti fonton]
Ĥaim Topol
Béla Bán, hungardevena pentristo
Ghil'ad Zuckermann, lingvisto
István Irsai, hungardevena grafikisto
Ödön Pártos, hungardevena violonisto
Bildaro[redakti | redakti fonton]
Telavivaj strandoj
Blanka Urbo en Tel-Avivo
Masterplan por Tel-Avivo, 1925
Vidu ankaŭ[redakti | redakti fonton]
Tel-Aviva Parado
Distriktoj de Israelo
Norda distrikto |
Ĥajfo |
Centra distrikto |
Tel-Avivo |
Jerusalemo |
Suda distrikto
Elŝutita el  "https://eo.wikipedia.org/w/index.php?title=Tel-Avivo&amp;oldid=6967535"
		Kategorioj: 34° E32° NTel-AvivoUrboj de IsraeloIamaj ĉefurbojKaŝitaj kategorioj: Urbo kun ŝablono GeokestoPaĝoj kun mapoj
	Navigada menuo
		Personaj iloj
		Ne ensalutintaDiskutoKontribuojKrei kontonEnsaluti
		Nomspacoj
		ArtikoloDiskuto
		Variantoj
		Vidoj
		LegiRedaktiRedakti fontonVidi historion
		Pli
		Serĉi
		Navigado
		ĈefpaĝoKomunuma portaloDiskutejoAktualaĵojLastaj ŝanĝojNovaj paĝojHazarda paĝoHelpoDonaci
		Iloj
		Ligiloj ĉi tienRilataj ŝanĝojAlŝuti dosieronSpecialaj paĝojKonstanta ligiloInformoj pri la paĝoCiti ĉi tiun artikolonVikidatumoj‑ero
		Presi/elporti
		Krei libronElŝuti kiel PDFPresebla versio
		En aliaj projektoj
		Vikimedia Komunejo
		En aliaj lingvoj
		AfrikaansAlemannischአማርኛالعربيةܐܪܡܝܐالدارجةمصرىAsturianuअवधीAzərbaycancaتۆرکجهБашҡортсаBoarischŽemaitėškaBikol CentralБеларускаяБеларуская (тарашкевіца)‎БългарскиবাংলাBrezhonegBosanskiCatalàНохчийнCebuanoکوردیČeštinaЧӑвашлаCymraegDanskDeutschΕλληνικάEnglishEspañolEestiEuskaraEstremeñuفارسیSuomiFøroysktFrançaisNordfriiskFryskGaeilgeGàidhligGalegoAvañe'ẽGaelgHausaעבריתहिन्दीHrvatskiMagyarՀայերենԱրեւմտահայերէնInterlinguaBahasa IndonesiaInterlingueIlokanoIdoÍslenskaItaliano日本語JawaქართულიTaqbaylitҚазақша한국어КыргызчаLatinaLadinoLëtzebuergeschLimburgsLumbaartلۊری شومالیLietuviųLatviešuОлык марийМакедонскиമലയാളംМонголमराठीBahasa MelayuЭрзяньNāhuatlनेपाल भाषाNederlandsNorsk nynorskNorsk bokmålOccitanИронਪੰਜਾਬੀPapiamentuPolskiPiemontèisPortuguêsRomânăРусскийKinyarwandaСаха тылаSarduSicilianuScotsSrpskohrvatski / српскохрватскиසිංහලSimple EnglishSlovenčinaSlovenščinaShqipСрпски / srpskiSeelterskSvenskaKiswahiliŚlůnskiதமிழ்ไทยTürkmençeTagalogTürkçeТатарча/tatarçaئۇيغۇرچە / UyghurcheУкраїнськаاردوOʻzbekcha/ўзбекчаVènetoVepsän kel’Tiếng ViệtWinaray吴语მარგალურიייִדישZeêuws中文粵語
		Redakti ligilojn
		 Ĉi tiu paĝo estis lastafoje redaktita je 12:00, 24 maj. 2020.
		La teksto disponeblas laŭ la permesilo Krea Komunaĵo Atribuite-Samkondiĉe 3.0 Neadaptita; eble aldonaj kondiĉoj aplikeblas.
Vidu la uzkondiĉojn por detaloj.
		Regularo pri respekto de la privateco
		Pri Vikipedio
		Malgarantioj
		Poŝtelefona vido
		Programistoj
		Statistics
		Deklaro pri kuketoj
