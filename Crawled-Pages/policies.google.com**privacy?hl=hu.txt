Adatvédelmi és Általános Szerződési FeltételekAdatvédelmi irányelvekÁttekintésAdatvédelmi irányelvekÁltalános Szerződési FeltételekTechnológiákGYIKGoogle-fiókAdatvédelmi és Általános Szerződési FeltételekAdatvédelmi és Általános Szerződési FeltételekÁttekintésAdatvédelmi irányelvekAdatátvitelre vonatkozó keretrendszerekFontos kifejezésekPartnerekFrissítésekÁltalános Szerződési FeltételekTechnológiákGYIKGoogle-fiókAdatvédelmi irányelvekBevezetésA Google által gyűjtött adatokMiért gyűjti a Google az adatokat?Adatvédelmi beállításokAz Ön adatainak megosztásaAz adatok biztonságának megőrzéseA saját adatok exportálása és törléseAz Ön adatainak megőrzéseJogszabályi megfelelés és együttműködés a hatóságokkalA jelen irányelvekrőlKapcsolódó adatvédelmi gyakorlatAdatátvitelre vonatkozó keretrendszerekFontos kifejezésekPartnerekFrissítésekGoogle Adatvédelmi irányelvekAmikor a Google szolgáltatásait használja, ránk bízza adatait. Tudjuk, hogy ez óriási felelősség, ezért mindent megteszünk, hogy megóvjuk adatait, és hogy az Ön kezébe adjuk az irányítást.A jelen Adatvédelmi irányelvek tájékoztatást adnak arról, hogy milyen adatokat gyűjtünk, miért gyűjtünk őket, illetve Ön hogyan frissítheti, kezelheti, exportálhatja és törölheti adatait.Adatvédelmi ÁttekintőAz adatvédelmi beállításokat szeretné módosítani?Az Adatvédelmi Áttekintő használataHatályba lépés dátuma: 2020. szeptember 30. | Archivált verziók | Letöltés PDF formátumbanTartalomBevezetésA Google által gyűjtött adatokMiért gyűjti a Google az adatokat?Adatvédelmi beállításokAz Ön adatainak megosztásaAz adatok biztonságának megőrzéseA saját adatok exportálása és törléseAz Ön adatainak megőrzéseJogszabályi megfelelés és együttműködés a hatóságokkalA jelen irányelvekrőlKapcsolódó adatvédelmi gyakorlatSzámos olyan szolgáltatásunk van, mely emberek millióinak nyújt segítséget a világ felfedezéséhez és az új módszerekkel történő kapcsolatteremtéshez. Szolgáltatásaink közé tartoznak például a következők:Google-alkalmazások, -webhelyek és -eszközök, például a Keresés, a YouTube és a Google Home;platformok, például a Chrome böngésző és az Android operációs rendszer;harmadik felek alkalmazásaiban és webhelyein integrált termékek, például a hirdetések és a beágyazott Google Térkép.Adatai biztonságának megóvása érdekében többféleképpen használhatja szolgáltatásainkat. Tartalmak (például e-mailek vagy fotók) létrehozásához és kezeléséhez, vagy ha relevánsabb keresési találatokat szeretne látni, regisztrálhat Google-fiókot. Számos Google-szolgáltatást pedig anélkül is használhat, hogy be kellene jelentkeznie vagy létre kellene hoznia fiókot – például kereshet a Google-on, és megtekinthet YouTube-videókat. Úgy is dönthet, hogy privát módon, a Chrome inkognitómódjának használatával böngészik az interneten. Emellett az összes szolgáltatásunkban személyre szabhatja adatvédelmi beállításait, szabályozva, hogy milyen adatokat gyűjthetünk, és hogyan használhatjuk fel őket.Szeretnénk mindent a lehető legegyértelműbben elmagyarázni, ezért példákat, magyarázó videókat és a legfontosabb kifejezésekhez meghatározásokat is biztosítottunk. Ha mégis marad kérdése a jelen Adatvédelmi irányelvekkel kapcsolatban, nyugodtan forduljon hozzánk.A Google által gyűjtött adatokSzeretnénk áttekintést adni arról, milyen típusú adatokat gyűjtünk, amikor Ön a szolgáltatásainkat használjaAz adatokat azért gyűjtjük, hogy jobb minőségű szolgáltatásokat nyújthassunk valamennyi felhasználónknak – kezdve az alapvető dolgokkal, például annak kitalálásával, hogy milyen nyelven beszélnek, egészen a bonyolultabb kérdésekig, például hogy milyen hirdetéseket találnak leginkább hasznosnak, hogy kik azok, akik a legfontosabbak számukra az online felületeken, vagy hogy milyen YouTube-videók tetszhetnek nekik. A Google által gyűjtött információk típusa és felhasználása attól függ, hogyan használják a felhasználók a szolgáltatásainkat, illetve hogyan kezelik adatvédelmi beállításaikat.Ha nincs bejelentkezve Google-fiókba, akkor a használt böngészőhöz, alkalmazáshoz vagy eszközhöz társított egyedi azonosítók alatt tároljuk az általunk gyűjtött adatokat. Ennek révén több munkameneten keresztül is meg tudjuk őrizni például a nyelvi beállításokat.Ha be van jelentkezve, szintén gyűjtünk adatokat, amelyeket a Google-fiókjában tárolunk, és amelyeket személyes adatokként kezelünk.Az Ön által létrehozott vagy nekünk átadott dolgokGoogle-fiókja létrehozásakor személyes adatokat ad meg nekünk (többek között nevét és jelszavát is). Fiókjához ezenkívül telefonszámot és fizetési információkat is hozzáadhat. Még akkor is adhat át adatokat nekünk, amikor nincs bejelentkezve a Google-fiókjába – például megadhatja e-mail-címét, hogy értesítéseket kapjon a szolgáltatásainkkal kapcsolatban.Gyűjtjük azokat a tartalmakat is, amelyeket a szolgáltatásaink használata során létrehoz, feltölt vagy másoktól megkap. E tartalmak közé tartoznak például az elküldött és a fogadott e-mailek, az elmentett fotók és videók, a létrehozott dokumentumok és táblázatok, illetve a YouTube-videókhoz fűzött megjegyzések.Adatok, melyeket akkor gyűjtünk, mikor a szolgáltatásainkat használjaAlkalmazások, böngészők és eszközökAdatokat gyűjtünk azokról az alkalmazásokról, böngészőkről és eszközökről, amelyekkel hozzáfér a Google szolgáltatásaihoz. Ezeknek köszönhetően tudunk olyan funkciókat biztosítani, mint az automatikus termékfrissítések vagy a képernyő fényerejének csökkentése, ha merül az akkumulátor.Példák az általunk gyűjtött adatokra: egyedi azonosítók, böngészőtípus és -beállítások, eszköztípus és -beállítások, operációs rendszer, mobilhálózati információk (a szolgáltató neve és a telefonszám), valamint az alkalmazás verziószáma. Ezenkívül gyűjtünk adatokat arról is, hogy az alkalmazások, böngészők és eszközök milyen interakcióba lépnek a szolgáltatásainkkal. Ezen adatok közé tartoznak a következők: IP-cím, hibajelentések, rendszertevékenység, valamint a kérés dátuma, időpontja és hivatkozó URL-je.Ezeket az adatokat akkor gyűjtjük, amikor az eszközön lévő valamelyik Google-szolgáltatás kapcsolatba lép a szervereinkkel – például amikor alkalmazást telepít a Play Áruházból, vagy amikor az egyik szolgáltatás automatikus frissítéseket keres. Ha Google-alkalmazásokkal rendelkező Android-eszközt használ, eszköze rendszeres időközönként kapcsolatba lép a Google szervereivel, hogy információkat biztosítson az eszközről, illetve kapcsolódjon a szolgáltatásainkhoz. Az átadott információk közé tartoznak például a következők: az eszköz típusa, a szolgáltató neve, a hibajelentések és a telepített alkalmazások.Felhasználói tevékenységAdatokat gyűjtünk a szolgáltatásainkban végzett tevékenységeiről, és ezek felhasználásával tudunk például olyan YouTube-videókat javasolni, amelyek tetszhetnek Önnek. Az általunk gyűjtött tevékenységadatok közé a következők tartozhatnak:keresett kifejezések;megtekintett videók;tartalmakkal és hirdetésekkel kapcsolatos megtekintések és interakciók;hangadatok a hangszolgáltatások használata esetén;vásárlási tevékenységek;azok a személyek, akikkel kommunikál vagy tartalmat oszt meg;harmadik feleknek a mi szolgáltatásainkat használó webhelyén vagy alkalmazásában végzett tevékenységek.A Google-fiókkal szinkronizált böngészési előzmények a Chrome böngészőbőlHa a szolgáltatásaink használatával indít és fogad hívásokat vagy SMS-eket, akkor gyűjthetjük a telefonszolgáltatással kapcsolatos naplóadatokat, például az Ön telefonszámát, a hívó fél telefonszámát, a hívott fél telefonszámát, az átirányítási telefonszámokat, a hívások és SMS-ek dátumát és időpontját, a hívások időtartamát, az útválasztási információkat és a hívások típusait.Google-fiókjában megtekintheti és kezelheti a fiókba mentett tevékenységadatokat.A Google-fiók megnyitásaFelhasználói helyadatokSzolgáltatásaink használatakor különböző funkciók – például a hétvégi kiránduláshoz készített útvonalterv vagy a közeli mozikban játszott filmek vetítési időpontjai – biztosítása céljából gyűjtjük a felhasználók tartózkodási helyével kapcsolatos adatokat.A tartózkodási hely megállapítása változó szintű pontossággal történik a következők alapján:GPSIP-címAz eszköz érzékelőinek adataiAz eszközhöz közeli dolgokkal kapcsolatos információk – például Wi-Fi hozzáférési pontok, átjátszótornyok és aktivált Bluetooth-szal rendelkező eszközökAz, hogy milyen típusú helyadatokat gyűjtünk, részben az eszköz- és fiókbeállításoktól függ. Például be- vagy kikapcsolhatja a helyszolgáltatásokat Android-eszközén a Beállítások alkalmazásban. Ezenkívül bekapcsolhatja a Helyelőzményeket is, ha szeretne privát térképet létrehozni azokról a helyekről, ahol a bejelentkezett eszközeivel jár.Bizonyos esetekben a Google nyilvánosan hozzáférhető forrásokból is gyűjthet Önről adatokat. Ha például megjelenik a neve a helyi újságban, a Google keresőmotorja indexelheti az adott cikket, és megjelenítheti olyan személyeknek, akik rákeresnek az Ön nevére. Ezenkívül megbízható partnerektől is gyűjthetünk Önnel kapcsolatos információkat. Közéjük tartoznak például marketingpartnereink, akik az üzleti szolgáltatásaink potenciális vevőiről szolgáltatnak adatokat, valamint a biztonsági partnereink, akik a visszaélésekkel szembeni védekezés céljából adnak át nekünk adatokat. Hirdetőktől is kapunk adatokat, hogy hirdetési és kutatási szolgáltatásokat biztosítsunk a megbízásukból.Az adatok gyűjtésére és tárolására különféle technológiákat használunk: cookie-kat, képpontcímkéket, helyi tárhelyeket (például böngésző webes tárhelyét vagy alkalmazásadatok gyorsítótárát), adatbázisokat és szervernaplókat.Miért gyűjti a Google az adatokat?Az adatokat arra használjuk fel, hogy jobb szolgáltatásokat biztosítsunkA szolgáltatásainkon keresztül gyűjtött adatokat a következő célokra használjuk fel:A szolgáltatásaink biztosításaA felhasználói adatokat arra használjuk fel, hogy biztosíthassuk szolgáltatásainkat; például feldolgozzuk a keresőkifejezést, hogy megjeleníthessük a találatokat, vagy segítünk Önnek az adott tartalom megosztásában azzal, hogy címzetteket javaslunk a névjegyek közül.A szolgáltatásaink karbantartása és továbbfejlesztéseA felhasználói adatokat arra is felhasználjuk, hogy meggyőződjünk a szolgáltatásaink megfelelő működéséről; például nyomon követjük a szolgáltatáskimaradásokat, illetve kijavítjuk a felhasználók által jelentett problémákat. Az adatokat emellett szolgáltatásaink továbbfejlesztésére is felhasználjuk; például ha tudjuk, hogy mely keresőkifejezéseket írják le a leggyakrabban helytelenül, javítani tudjuk a szolgáltatásainkban használt helyesírás-ellenőrző funkciót.Új szolgáltatások kifejlesztéseA meglévő szolgáltatásokban gyűjtött adatokat felhasználjuk újak kifejlesztésére. Például a Google Fotók kialakításában és elindításában sokat segített az, hogy megtanultuk, hogyan rendszerezik az emberek a fényképeiket a Picasában, a Google első fotós alkalmazásában.Személyre szabott szolgáltatások biztosítása, beleértve a tartalmakat és a hirdetéseket isAz összegyűjtött adatokat felhasználjuk arra, hogy szolgáltatásainkat személyre szabjuk, így biztosítani tudjunk ajánlásokat, személyre szabott tartalmakat és személyre szabott keresési eredményeket. A Biztonsági ellenőrzés például annak alapján ad biztonsági tanácsokat, hogy Ön hogyan használja a Google-termékeket. A Google Play pedig a telepített alkalmazások és a YouTube-on megtekintett videók alapján javasol új alkalmazásokat, amelyek esetleg tetszhetnek Önnek.A beállításoktól függően személyre szabott hirdetéseket is megjeleníthetünk az érdeklődési körök alapján. Ha például rákeres a „túrakerékpár” kifejezésre, sportfelszerelésekkel kapcsolatos hirdetés jelenhet meg Önnek, amikor olyan webhelyet keres fel, amely Google által biztosított hirdetéseket tartalmaz. A hirdetésbeállításokban szabályozhatja, hogy milyen adatokat használhatunk fel hirdetések megjelenítése céljából.Különleges személyes adatok (mint faji származás, vallás, szexuális beállítottság vagy egészségi állapot) alapján nem jelenítünk meg személyre szabott hirdetéseket.A hirdetőkkel csak akkor osztunk meg az Ön személyes azonosítására alkalmas adatot (például nevet vagy e-mail-címet), ha Ön kifejezetten megkér rá minket. Ha például látja a közeli virágüzlet hirdetését, és rákoppint a hirdetésben szereplő „hívás” gombra, akkor mi elindítjuk a hívást, és megoszthatjuk a telefonszámát az üzlettel.Ugrás a HirdetésbeállításokhozA teljesítmény méréseAz adatokat felhasználjuk elemzési és mérési célokra, hogy többet megtudjunk arról, hogyan használják a szolgáltatásainkat. Ha például felkeresi valamelyik webhelyünket, a látogatásával kapcsolatos adatok elemzését felhasználjuk a terméktervezés optimalizálásához. Felhasználjuk azoknak a hirdetéseknek az adatait is, amelyekkel interakcióba lép, így segíteni tudunk a hirdetőknek a kampányaik teljesítményének mérésében. E célra többféle eszközt használunk, többek között a Google Analytics szolgáltatást. Amikor olyan webhelyet keres fel, amely használja a Google Analytics szolgáltatást, akkor a Google és a Google Analytics-ügyfél összekapcsolhatja az adott webhelyen végzett tevékenységekre vonatkozó adatokat a hirdetési szolgáltatásainkat használó egyéb webhelyeken végzett tevékenységekre vonatkozó adatokkal.Kommunikáció a felhasználókkalAz összegyűjtött adatokat (például az e-mail-címet) felhasználjuk közvetlen kapcsolatfelvétel céljából. Értesítést küldhetünk, ha gyanús tevékenységet észlelünk; például valaki szokatlan helyről próbál meg bejelentkezni az Ön Google-fiókjába. Vagy tájékoztathatjuk a szolgáltatásainkban a közeljövőben végrehajtani kívánt változtatásokról és fejlesztésekről. Ha pedig Ön lép kapcsolatba a Google-lal, a nyilvántartásunkban megőrizzük a kérését, hogy segíthessünk Önnek a felmerülő problémákban.A Google, a felhasználóink és a nagyközönség védelmeAz adatokat felhasználjuk a szolgáltatásaink biztonságának és megbízhatóságának javítására. Ide tartozik az olyan csalások, visszaélések, biztonsági kockázatok és műszaki problémák felismerése, megelőzése és megoldása, amelyek kárt okozhatnak a Google-nak, a felhasználóinknak, illetve a nagyközönségnek.Különféle technológiák segítségével dolgozzuk fel az e célra gyűjtött információkat. Automatizált rendszereink elemzik az Ön tartalmait, hogy olyan funkciókat biztosíthassanak Önnek, mint a személyre szabott keresési eredmények és hirdetések, illetve a szolgáltatások használatának módja alapján testreszabott egyéb funkciók. Mi is elemezzük a tartalmakat, hogy felfedezzük a visszaéléséket (például a spamet, a rosszindulatú programokat és az illegális tartalmakat). Algoritmusokat is használunk az adatokban rejlő minták felismerésére. Például a Google Fordító úgy segíti a különböző nyelveken beszélő emberek egymással való kommunikációját, hogy felismeri a lefordíttatni kívánt kifejezésekben megtalálható általános nyelvi mintákat.A szolgáltatásainkban és az eszközökön gyűjtött adatokat összekapcsolhatjuk a fent leírtak céljából. Ha például gitárosok videóit nézi a YouTube-on, akkor előfordulhat, hogy gitároktatást reklámozó hirdetés jelenik meg az egyik olyan webhelyen, amely a mi hirdetési termékeinket használja. Fiókbeállításaitól függően előfordulhat, hogy a más webhelyeken és alkalmazásokban végzett tevékenységeit rendszerünk a személyes adataihoz társítja a Google szolgáltatásai és a Google által megjelenített hirdetések fejlesztése érdekében.Ha más felhasználók már rendelkeznek az Ön e-mail-címével, vagy Önt azonosító egyéb adattal, akkor hozzáférhetővé tehetjük számukra Google-profilja nyilvános adatait, például nevét és fényképét. Ez például abban segít nekik, hogy felismerjék, hogy Ön küldött egy adott e-mailt.Az Ön adatainak a jelen Adatvédelmi irányelvekben nem szereplő célokra történő felhasználása előtt a hozzájárulását kérjük.Adatvédelmi beállításokVannak választási lehetőségei azzal kapcsolatban, hogy milyen adatokat gyűjthetünk, és hogyan használhatjuk fel őketEbben a szakaszban az adatai védelmének kezelésére szolgáló fő beállításokat mutatjuk be, amelyek az összes szolgáltatásunkra érvényesek. Használhatja az Adatvédelmi Áttekintő nevű eszközt is, amely segít a fontos adatvédelmi beállítások áttekintésében és módosításában. Ezen eszközök mellett az egyes termékekben is biztosítunk az adott termékre vonatkozó adatvédelmi beállításokat. További információt a Google-termékek adatvédelmi útmutatójában talál.Az Adatvédelmi Áttekintő megnyitásaA saját adatok kezelése, áttekintése és aktualizálásaHa be van jelentkezve, bármikor áttekintheti és frissítheti adatait a használt szolgáltatásokat felkeresve. A Google Fotók és a Google Drive például egyaránt úgy lettek kialakítva, hogy segítenek a Google rendszereiben mentett bizonyos tartalomtípusok kezelésében.Létrehoztunk egy olyan helyet is, ahol áttekintheti és szabályozhatja a Google-fiókba mentett adatokat. Google-fiókja a következőket tartalmazza:Adatvédelmi beállításokTevékenységvezérlőkEldöntheti, milyen tevékenységtípusokat szeretne menteni a fiókban. Például bekapcsolhatja a Helyelőzményeket, ha forgalmi javaslatokat szeretne kapni a napi ingázáshoz, vagy mentheti a YouTube-on megnézett videók megtekintési előzményeit, hogy jobb videójavaslatokhoz jusson.Ugrás a Tevékenységvezérlők menühözHirdetésbeállításokKezelheti a Google szolgáltatásaiban, illetve az olyan webhelyeken és alkalmazásokban megjelenő hirdetések beállításait, amelyek partneri viszonyra léptek a Google-lal hirdetések megjelenítése céljából. Módosíthatja érdeklődési köreit, eldöntheti, hogy felhasználhatjuk-e személyes adatait arra, hogy relevánsabb hirdetéseket jelenítsünk meg Önnek, valamint be- vagy kikapcsolhat bizonyos hirdetési szolgáltatásokat.Ugrás a HirdetésbeállításokhozAz Ön adataiMegadhatja, hogy mások mit láthatnak Önről a Google-szolgáltatásokban.Az Ön adatai oldal megnyitásaMegosztott ajánlásokKiválaszthatja, hogy látható legyen-e neve és fotója az Ön által végrehajtott, hirdetésekben megjelenő tevékenységek (például vélemény írása, ajánlás) mellett.A Megosztott ajánlások megnyitásaAz adatok áttekintésére és aktualizálására szolgáló módszerekSaját tevékenységekA Saját tevékenységek segítségével áttekintheti és szabályozhatja a Google-szolgáltatások használata (például a végrehajtott keresések vagy a Google Play felkeresése) során létrejött adatokat. Böngészhet dátum és témakör szerint, illetve részben vagy egészben törölheti tevékenységeit.Ugrás a Saját tevékenységek oldalraGoogle IrányítópultA Google Irányítópult a konkrét termékekkel kapcsolatos adatok kezelését teszi lehetővé.Az Irányítópult megnyitásaSzemélyes adatokKezelheti a kapcsolatfelvételi adatait (például nevét, e-mail-címét és telefonszámát).A Személyes adatok oldal megnyitásaHa ki van jelentkezve, kezelheti a böngészőhöz és az eszközhöz kapcsolódó adatokat:Kijelentkezve végrehajtott keresések személyre szabása: Döntse el, hogy keresési tevékenységét felhasználjuk-e relevánsabb találatok és ajánlások biztosítására.YouTube-beállítások: A YouTube-on szüneteltetheti vagy törölheti a keresési előzményeket és a megtekintési előzményeket.Hirdetésbeállítások: Kezelheti az olyan hirdetésekkel kapcsolatos beállításokat, amelyek a Google szolgáltatásaiban, illetve a Google-lal hirdetések megjelenítése céljából partneri viszonyra lépő webhelyeken és alkalmazásokban jelennek meg.A saját adatok exportálása, eltávolítása és törléseExportálhatja a Google-fiókjában lévő tartalmak egy példányát, ha biztonsági másolatként vagy valamelyik nem Google-szolgáltatásban szeretné használni.Az adatok exportálásaEzenkívül kérheti tartalmak eltávolítását adott Google-szolgáltatásokból a vonatkozó jogszabályok alapján.A következő lehetőségek állnak rendelkezésére adatok törléséhez:Tartalmainak törlése konkrét Google-szolgáltatásokbólKonkrét elemek megkeresése és törlése a fiókjában a Saját tevékenységek oldalonAdott Google-termékek törlése a hozzájuk tartozó adataival együttA teljes Google-fiókja törléseAz adatok törléseVégezetül pedig az Inaktív fiók kezelője szolgáltatás lehetővé teszi, hogy hozzáférést biztosítson valaki másnak Google-fiókja egyes részeihez, ha valamilyen váratlan ok miatt nem tudja használni a fiókot.A Google által gyűjtött adatok szabályozására más módok is vannak, akár be van jelentkezve Google-fiókjába, akár nincs:Böngészőbeállítások: Beállíthatja a böngészőjét úgy, hogy jelezze, ha a Google cookie-t állított be benne. Ezenkívül a böngészőben letilthatja a cookie-k fogadását adott domainről vagy az összes domainről. Ne feledje azonban, hogy a szolgáltatásaink megfelelő működéséhez cookie-kra van szükség (például ahhoz, hogy megjegyezzék az Ön nyelvi beállításait).Eszközszintű beállítások: Eszköze rendelkezhet olyan vezérlőkkel, amelyek megszabják, hogy milyen adatokat gyűjthetünk. Például módosíthatja a helybeállításokat Android-eszközén.Az Ön adatainak megosztásaAmikor Ön oszt meg saját adatokatSzámos szolgáltatásunk lehetővé teszi információk megosztását más személyekkel, és a megosztás módját Ön szabályozza. Például közzéteheti videóit a YouTube-on nyilvánosan, de dönthet úgy is, hogy inkább maradjanak privátok a videók. Ne feledje, hogy amikor nyilvánosan oszt meg adatokat, akkor az adott tartalom hozzáférhető lehet a keresőmotorokon, így például a Google Keresésen keresztül.Ha be van jelentkezve, és így használ bizonyos Google-szolgáltatásokat – például megjegyzést ír valamelyik YouTube-videóhoz, véleményez egy alkalmazást a Playen –, akkor a neve és a fotója megjelenik az adott tevékenység mellett. Ezeket az információkat (a megosztott ajánlások beállításaitól függően hirdetésekben ) is megjeleníthetjük.Amikor a Google osztja meg az Ön adataitA Google-on kívül más vállalattal, szervezettel vagy személlyel nem osztjuk meg a személyes adatokat, kivéve az alábbi eseteket:Ha Ön hozzájárulását adtaA személyes adatokat akkor osztjuk meg a Google-ön kívüli féllel, ha ehhez Ön hozzájárult. Ha például a Google Home segítségével foglal asztalt valamelyik foglalási szolgáltatáson keresztül, engedélyt kérünk Öntől, hogy megosszuk a nevét és telefonszámát az étteremmel. A különleges személyes adatok megosztása előtt kifejezett hozzájárulást kérünk Öntől.Domainrendszergazdákkal történő adatmegosztásHa olyan intézményben tanul, vagy ha olyan szervezetnek dolgozik, amely használja a Google szolgáltatásait, akkor a domainrendszergazda és a fiókot kezelő viszonteladók hozzáférnek az Ön Google-fiókjához. A következőket tehetik meg:a fiókban tárolt adatok (például e-mailek) elérése és megőrzése;a fiókkal kapcsolatos statisztikák megtekintése (például hány alkalmazást telepített Ön);a fiókhoz tartozó jelszó módosítása;a fiókhoz való hozzáférésének felfüggesztése vagy megszüntetése;fiókadatainak megszerzése annak érdekében, hogy biztosíthassák a vonatkozó jogszabályoknak, előírásoknak, jogi eljárásoknak vagy végrehajtható kormányzati kéréseknek való megfelelést;a saját adatainak vagy adatvédelmi beállításainak Ön általi törlésére vagy szerkesztésére vonatkozó lehetőség korlátozása.A külső feldolgozás céljairaA személyes adatokat leányvállalatainknak és más megbízható vállalkozásoknak vagy személyeknek is átadjuk annak érdekében, hogy azokat az utasításainknak, valamint az adatvédelmi irányelveinknek megfelelően, valamennyi további vonatkozó titoktartási és biztonsági intézkedéssel összhangban dolgozzák fel a számunkra. Például szolgáltatókat alkalmazunk, akik segítenek az ügyfélszolgálati problémák megoldásában.Jogszabályi okokbólAbban az esetben osztjuk meg a személyes adatokat a Google-on kívüli entitásokkal, ha jóhiszeműen feltételezzük, hogy az adatokhoz való hozzáférés, illetve az adatok felhasználása, megőrzése vagy közzététele észszerűen indokolt annak érdekében, hogy:Megfeleljünk a vonatkozó jogszabályoknak, előírásoknak, jogi folyamatoknak vagy törvényileg kötelező hatósági megkereséseknek. Az Átláthatósági Jelentésben tesszük közzé, hogy mennyi és milyen típusú megkeresést kapunk kormányzati szervektől.Betartassuk a vonatkozó általános szerződési feltételeket, ideértve azok lehetséges megsértésének kivizsgálását is.Észleljük, megelőzzük, illetve más módon kezeljük a csalásokat, valamint a biztonsági vagy technikai jellegű problémákat.A jogszabályok által előírt vagy megengedett módon védelmet nyújtsunk a Google-nak, a felhasználóinknak vagy a nagyközönségnek a jogait, tulajdonát és biztonságát fenyegető veszélyekkel szemben.A személyazonosításra nem alkalmas adatokat megoszthatjuk a nyilvánossággal és partnereinkkel – például megjelenítőkkel, hirdetőkkel, fejlesztőkkel vagy jogtulajdonosokkal. Így például megoszthatjuk az adatokat a nyilvánossággal annak érdekében, hogy a szolgáltatásaink általános használatában jelentkező tendenciákat bemutathassuk. Ezenkívül bizonyos partnereink számára lehetővé tesszük adatok gyűjtését a böngészőből vagy az eszközről saját cookie-k vagy hasonló technológiák használatával hirdetésmegjelenítési és teljesítménymérési célokból.Ha a Google összeolvadásban, felvásárlásban vagy adásvételben érintett, továbbra is biztosítjuk valamennyi személyes adat titkosságát, az érintett felhasználókat pedig értesítjük a személyes adataik átadását megelőzően, valamint az adatok más adatvédelmi irányelvek hatálya alá kerülése előtt.Az adatok biztonságának megőrzéseA felhasználói adatok védelme érdekében szolgáltatásaink biztonsági funkciókkal rendelkeznekAz összes Google-termék el van látva olyan hatékony biztonsági funkciókkal, amelyek folyamatosan védik az adatokat. A szolgáltatások üzemeltetése során gyűjtött statisztikai adatok segítségével észlelni tudjuk a biztonsági fenyegetéseket, és automatikusan letiltjuk őket, hogy ne jussanak el Önhöz. Ha pedig olyan kockázatot fedezünk fel, amelyről úgy gondoljuk, hogy fel kell hívni rá az Ön figyelmét, értesítést küldünk, valamint tájékoztatjuk arról is, hogy milyen lépéseket hajthat végre a biztonság növelése érdekében.Mindent megteszünk azért, hogy megóvjuk Önt és a Google-t a birtokunkban lévő adatokhoz való illetéktelen hozzáféréstől, illetve az említett adatok illetéktelen módosításától, közzétételétől és megsemmisítésétől. Ennek érdekében:titkosítást használunk, amely megvédi az adatokat átvitel közben;számos olyan biztonsági funkciót kínálunk, amelyek segítenek a fiók védelmében – ide tartozik például a Biztonságos Böngészés, a Biztonsági ellenőrzés és a kétlépcsős azonosítás;a rendszereinkhez való illetéktelen hozzáférés megakadályozása érdekében rendszeresen felülvizsgáljuk – a fizikai biztonsági intézkedéseinkre is kiterjedően – az adatgyűjtési, -tárolási és -feldolgozási gyakorlatainkat.A személyes adatokhoz való hozzáférés korlátozott, a hozzáférésre csak a Google azon alkalmazottai, alvállalkozói és ügynökei jogosultak, akiknek ezekre az adatokra a feldolgozás érdekében szükségük van. Az ilyen hozzáféréssel rendelkezőkre szigorú szerződéses titoktartási kötelezettségek vonatkoznak, melyek elmulasztása esetén fegyelmi eljárás alá vonhatók és elbocsáthatók.A saját adatok exportálása és törléseAdatainak másolatát bármikor exportálhatja, illetve bármikor törölheti adatait a Google-fiókbólExportálhatja a Google-fiókjában lévő tartalmak egy példányát, ha biztonsági másolatként vagy valamelyik nem Google-szolgáltatásban szeretné használni.Az adatok exportálásaA következő lehetőségek állnak rendelkezésére adatok törléséhez:Tartalmainak törlése konkrét Google-szolgáltatásokbólKonkrét elemek megkeresése és törlése a fiókjában a Saját tevékenységek oldalonAdott Google-termékek törlése a hozzájuk tartozó adataival együttA teljes Google-fiókja törléseAz adatok törléseAz Ön adatainak megőrzéseAz általunk gyűjtött adatokat különböző ideig őrizzük meg. Ez függ az adatok típusától, attól, hogy miként használjuk őket, valamint az Ön által megadott beállításoktól:Az adatok egy részét (pl. az Ön által létrehozott és feltöltött tartalmakat) bármikor törölheti. Emellett lehetősége van a fiókjában tárolt tevékenységadatok törlésére, illetve azt is kérheti, hogy a rendszer bizonyos idő elteltével automatikusan törölje ezeket az adatokat.Az egyéb adatok (pl. a hirdetési adatok a szervernaplókban) egy bizonyos idő után automatikusan törlésre vagy anonimizálásra kerülnek.Bizonyos adatokat addig őrzünk meg, amíg nem törli Google-fiókját (pl. azt, hogy milyen gyakran használja szolgáltatásainkat).Bizonyos adatokat pedig hosszabb ideig megőrzünk, ha ez szükséges jogszerű üzleti vagy jogi célokból, amelyek lehetnek például biztonsági, csalás- és visszaélés-megelőzési, illetve pénzügyi nyilvántartási célokl.Amikor Ön adatot töröl egy törlési eljárást követünk annak biztosítása érdekében, hogy az adatok eltávolítása a szervereinkről biztonságosan és teljes mértékben megtörténjen, illetve hogy csak anonimizált formában őrizze meg őket a rendszer. Igyekszünk biztosítani, hogy szolgáltatásaink védelmet nyújtsanak az adatok akaratlan vagy rosszindulatú törlésével szemben. Emiatt előfordulhat, hogy az aktív és a biztonsági másolatokat tartalmazó rendszereinkből az Ön törlési műveletéhez képest később törlődik az adatok másolata.Utánanézhet a Google által használt adatmegőrzési időszakok hosszának, amelyből az is kiderül, mennyi időbe telik, amíg eltávolítjuk a szóban forgó adatokat.Jogszabályi megfelelés és együttműködés a hatóságokkalRendszeresen felülvizsgáljuk a jelen adatvédelmi irányelveket, és gondoskodunk arról, hogy az adatkezelés ezeknek megfelelően történjen.Adatok átviteleVilágszerte vannak szervereink, és előfordulhat, hogy az Ön adatait olyan szervereken dolgozzuk fel, amelyek nem az Ön országában találhatók. Az adatvédelmi jogszabályok országonként különbözők, és egyes országok szélesebb körű védelmet biztosítanak a többinél. Az adatai kezelésének helyétől függetlenül ugyanazt a védelmet biztosítjuk, amelyet a jelen adatvédelmi irányelvek meghatároznak. Betartjuk az adattovábbításhoz kapcsolódó bizonyos jogi keretrendszereket is.Ha hivatalos írásos panaszt kapunk, felvesszük a kapcsolatot a panaszt benyújtó személlyel. Az olyan panaszok rendezése érdekében, amelyeket a saját adatok átadásával kapcsolatban nyújtottak be, és amelyeket nem tudunk közvetlenül felhasználóinkkal megoldani, együttműködünk az illetékes hatóságokkal (ideértve a helyi adatvédelmi hatóságokat is).A jelen irányelvekrőlMikor alkalmazandók ezek az irányelvek?A jelen adatvédelmi irányelvek a Google LLC és leányvállalatainak szolgáltatásaira (például a YouTube és az Android), valamint a harmadik felek webhelyein kínált (például hirdetési) szolgáltatásokra vonatkoznak. A jelen adatvédelmi irányelvek nem terjednek ki azokra a szolgáltatásokra, amelyekre olyan külön adatvédelmi irányelvek vonatkoznak, melyek nem foglalják magukban a jelen adatvédelmi irányelveket.A jelen adatvédelmi irányelvek nem vonatkoznak a következőkre:a szolgáltatásainkat reklámozó egyéb vállalatok és szervezetek információs gyakorlatára;más vállalatok vagy személyek által kínált szolgáltatásokra, például a Google-szolgáltatásokat tartalmazó, a keresési eredmények között megjelenő vagy a szolgáltatásainkból hivatkozott termékekre vagy webhelyekre.A jelen irányelvek módosításaA jelen adatvédelmi irányelveket időről időre módosítjuk. A jelen adatvédelmi irányelvekben biztosított jogait az Ön kifejezett hozzájárulása nélkül nem csökkentjük vagy korlátozzuk. Mindig feltüntetjük a legutóbbi módosítások közzétételének dátumát, emellett hozzáférést biztosítunk az archivált változatokhoz. Jelentős módosítások esetén szembetűnőbb értesítést küldünk (például bizonyos szolgáltatások esetében e-mailben értesítjük az adatvédelmi irányelvek változásáról).Kapcsolódó adatvédelmi gyakorlatAdott Google-szolgáltatásokA következő adatvédelmi közlemények további információt nyújtanak bizonyos Google-szolgáltatásokról:A Chrome és a Chrome operációs rendszerPaymentsFiberGoogle FiG Suite for EducationRead AlongYouTube GyerekeknekFamily Linkkel kezelt Google-fiókok 13 éven aluli (vagy az Ön országában meghatározott alsó korhatárt be nem töltő) gyermekek számáraHangfelvételek gyűjtése a gyermekeknek szóló funkciókból a Google SegédbenTovábbi hasznos forrásokAz alábbi linkeken olyan hasznos forrásokat talál, amelyekből többet megtudhat az adatkezelési gyakorlatunkról és az adatvédelmi beállításokról.A fiók kezelésével kapcsolatban számos beállítást találhat Google-fiókjában.Az Adatvédelmi Áttekintő segít a Google-fiókra vonatkozó legfontosabb adatvédelmi beállítások konfigurálásában.A Google biztonsági központjában tájékozódhat beépített biztonsági technológiánkról, az adatvédelmi beállításokról, illetve azokról az eszközökről, amelyekkel digitális házirendet állíthat be az interneten családja számára.Az Adatvédelmi irányelvek és Általános Szerződési Feltételek oldal bővebb kontextust biztosít a jelen adatvédelmi irányelvekkel és az Általános Szerződési Feltételekkel kapcsolatban.A Technológiák oldalon a következőkről talál további információkat:Hogyan használja a Google a cookie­­-kat?A hirdetésekhez használt technológiákHogyan használja a Google a mintafelismerést olyan célokra, mint például az arcok felismerése a fotókon?Hogyan használja a Google a szolgáltatásainkat használó webhelyekről vagy alkalmazásokból származó adatokat?Fontos kifejezésekAlgoritmusFolyamat vagy szabálykészlet, amelyet a problémamegoldó műveleteket végző számítógép követ.Alkalmazásadatok gyorsítótáraAz alkalmazásadatok gyorsítótára adattároló hely egy eszközön. Például ennek segítségével futhat egy internetes alkalmazás internetkapcsolat nélkül, emellett a tartalom gyorsabb betöltése révén javíthatja az alkalmazás teljesítményét.Bizalmas személyes adatokEz a személyes adatok egyik kategóriája, amelybe olyan témák tartoznak, mint a bizalmas egészségügyi információk, a rassz és az etnikai hovatartozás, a politikai és vallási nézetek, illetve a szexuális beállítottság.Böngésző internetes tárhelyeA webhelyek a böngésző internetes tárhelyében tárolhatnak böngészési adatokat az adott eszközön. A „helyi tárhely” használata esetén az adatokat munkameneteken átívelően lehet tárolni. Így az adatok a böngésző bezárása, majd ismételt megnyitása után is hozzáférhetők. Az internetes tárhelyet biztosító egyik technológia a HTML5.Cookie-kA cookie olyan kis fájl, amely valamilyen karakterláncot tartalmaz, és akkor kerül a számítógépre, amikor a felhasználó felkeresi valamelyik webhelyet. Az adott webhely felkeresésekor a cookie-nak köszönhetően a webhely képes felismerni a felhasználó böngészőjét. A cookie-k tárolhatnak felhasználói beállításokat és egyéb információkat is. A böngésző beállítható úgy, hogy utasítsa el az összes cookie-t, vagy hogy jelezze, ha a rendszer éppen cookie-t küld. Azonban lehet, hogy bizonyos webhelyfunkciók vagy -szolgáltatások nem működnek megfelelően cookie-k nélkül. További információ arról, hogyan használja a Google a cookie-kat és az adatokat (beleértve a cookie-kat is), amikor Ön a partnereink webhelyeit vagy alkalmazásait használja.Egyedi azonosítókAz egyedi eszközazonosító olyan karakterlánc, amely az adott böngésző, alkalmazás vagy eszköz egyedi azonosítására alkalmas. Az egyes azonosítók különbözőek lehetnek, attól függően, hogy mennyire állandóak, visszaállíthatók-e a felhasználók által, illetve hogyan lehet hozzájuk férni.Az egyedi azonosítók számos különböző célra használhatók, többek közt a biztonsághoz és a csalások észleléséhez, valamint szinkronizáló szolgáltatásokhoz (például a felhasználó e-mail fiókjánál, a felhasználói beállítások megjegyzésénél és személyre szabott hirdetések megjelenítésénél). A cookie-kban tárolt egyedi azonosítók például segítenek a webhelyeknek a felhasználó választott nyelvén megjeleníteni a tartalmakat. A böngésző beállítható úgy, hogy utasítsa el az összes cookie-t, vagy hogy jelezze, ha a rendszer éppen cookie-t küld. További információ arról, hogyan használja a Google a cookie-kat.A böngészőktől eltérő platformokon az egyedi azonosítók az adott eszköz vagy az eszközön lévő alkalmazás felismerésére használhatók. Az egyedi azonosító (például a hirdetésazonosító) használható releváns hirdetések megjelenítésére Android-eszközökön, és az eszköz beállításaiban kezelhető. Egyedi azonosítót (univerzálisan egyedi eszközazonosító, UUID) az eszközön is elhelyezhet a gyártó, ilyen például a mobiltelefonok IMEI-száma. Az eszköz egyedi azonosítója alapján például személyre szabhatjuk szolgáltatásainkat a felhasználó eszközén, és elemezhetjük a szolgáltatásainkkal kapcsolatos esetleges eszközproblémákat.EszközAz eszköz olyan számítógépet jelent, amellyel hozzá lehet férni a Google szolgáltatásaihoz. Eszköznek minősülnek például az asztali számítógépek, a táblagépek, az okoshangfalak és az okostelefonok is.Google-fiókEgyes szolgáltatásainkhoz úgy férhet hozzá, hogy Google-fiókot regisztrál, és megadja nekünk bizonyos személyes adatait (jellemzően nevét, e-mail-címét és jelszavát). Ezek a fiókinformációk az Ön hitelesítésére szolgálnak a Google szolgáltatásainak igénybevételekor, és megvédik a fiókot mások jogosulatlan hozzáférésétől. Fiókját bármikor szerkesztheti és törölheti a Google-fiók beállításaiban.Hivatkozó URLA hivatkozó URL (Uniform Resource Locator, egységes erőforráshely) olyan adat, amelyet a böngésző küld át a felkeresett weboldalnak általában olyankor, amikor a felhasználó rákattint az adott weboldal linkjére. A hivatkozó URL a böngészővel legutóbb felkeresett weboldal URL-jét tartalmazza.IP-címAz internetkapcsolattal rendelkező eszközök mindegyikéhez tartozik egy szám, amely internetprotokoll- (IP) cím néven ismert. Ezeket a számokat általában tömbökben osztják ki földrajzi tényezők alapján Az IP-címet gyakran arra is lehet használni, hogy meghatározzák a helyet, ahonnan egy adott eszköz csatlakozik az internethez.Pixel-tagA webjelző olyan technológiai megoldás, amelyet webhelyen vagy e-mail szövegében helyeznek el bizonyos tevékenységek (például a webhely megtekintéseinek vagy az e-mail megnyitási időpontjának) követésére. A webjelzőket gyakran használják cookie-kkal kombinálva.Személyazonosításra nem alkalmas adatokAzok az adatok, amelyeket a felhasználókról rögzítünk úgy, hogy azok nem vezethetők vissza és nem vonatkoznak egyedileg azonosítható felhasználókra.Személyes adatokEzek olyan adatok, amelyeket megad nekünk, és az Ön személyes azonosítására szolgálnak – ilyen például a neve, az e-mail-címe, a számlázási adatai, valamint bármely más olyan információ, amely észszerű határokon belül hasonló adatokhoz köthető a Google által – ilyenek például az Ön Google-fiókjához társított adatok.SzervernaplókA legtöbb webhelyhez hasonlóan szervereink automatikusan feljegyzik azokat oldalakat, amelyeket a felhasználók a webhelyeinket meglátogatva kérnek le. Ezek a „szervernaplók” általában a webes kérést, az internetprotokoll címét, a böngésző típusát, nyelvét, a kérés dátumát és idejét, valamint egy vagy több, a böngészőt azonosítani képes cookie-t foglalnak magukba.Így néz ki az „autók” kereséshez tartózó tipikus naplóbejegyzés:123.45.67.89 - 25/Mar/2003 10:15:32 -http://www.google.com/search?q=cars -Firefox 1.0.7; Windows NT 5.1 -740674ce2123e969123.45.67.89 az internetprotokoll címe, amelyet az internetszolgáltató a felhasználóhoz rendelt. A felhasználó szolgáltatásától függően előfordulhat, hogy a szolgáltató minden egyes kapcsolódáskor más címet rendel a felhasználóhoz.25/Mar/2003 10:15:32 a lekérdezés dátuma és időpontja.http://www.google.com/search?q=cars a kért URL-cím, amely tartalmazza a keresési lekérdezést is.Firefox 1.0.7; Windows NT 5.1 a használt böngésző és operációs rendszer.740674ce2123a969 az egyedi cookie-azonosító, amelyet akkor rendeltek az adott számítógéphez, amikor az először látogatta meg a Google webhelyét. (A felhasználók törölhetik a cookie-kat. Ha a felhasználó a Google webhely legutóbbi meglátogatása óta törölte a cookie-t, akkor ez azt az egyedi cookie-azonosítót jelenti, amelyet akkor rendelnek a felhasználóhoz, amikor az adott a számítógépről a következő alkalommal látogatja meg a Google webhelyét).Társult vállalkozásokA társvállalat olyan jogi személy, amely a Google vállalatcsoportjához tartozik, beleértve az EU-ban fogyasztói szolgáltatásokat nyújtó alábbi vállalatokat: Google Ireland Limited, Google Commerce Ltd, Google Payment Corp és Google Dialer Inc. További információ az EU-ban üzleti szolgáltatásokat nyújtó vállalatokról.További kontextusadatok összekapcsolásának lehetőségeA Google Analytics szolgáltatás a saját cookie-kra, azaz a Google Analytics-ügyfél által beállított cookie-kra támaszkodik. A Google Analytics szolgáltatással létrehozott adatokat a Google Analytics-ügyfél vagy a Google harmadik felek (más webhelyeken tett látogatásokhoz kapcsolódó) cookie-jaihoz kapcsolhatja. Ilyen például akkor fordul elő, ha valamelyik hirdető a saját Google Analytics-adatait relevánsabb hirdetések létrehozására, vagy pedig forgalma további elemzésére kívánja felhasználni. További információadott Google-szolgáltatásokPéldául törölheti blogját a Blogger szolgáltatásból vagy a saját Google-webhelyét a Google Webhelyek szolgáltatásból. Ezenkívül törölheti azokat a véleményeket, amelyeket a Play Áruházban megtalálható alkalmazásokhoz, játékokhoz és egyéb tartalmakhoz írt.Android-eszköz Google-alkalmazásokkalA Google-alkalmazásokkal rendelkező Android-eszközök közé tartoznak a Google vagy valamelyik partnerünk által értékesített eszközök: telefonok, kamerák, járművek, hordható eszközök és televíziók. Ezek az eszközök a Google Play-szolgáltatások mellett más előre telepített alkalmazásokat és funkciókat is használnak, például a Gmailt, a Google Térképet, a telefon kameráját és tárcsázóját, a szövegfelolvasót, a billentyűzetalapú bevitelt és biztonsági funkciókat.az általunk gyűjtött adatok összekapcsolásaÍme, néhány példa arra, hogyan kapcsoljuk össze egymással az általunk gyűjtött adatokat:Ha be van jelentkezve Google-fiókjába, és a Google-on keresést indít, akkor az internetről származó találatok mellett más olyan releváns információkat is láthat, amelyek az Ön egyéb Google-termékekben (például a Gmailben vagy a Google Naptárban) lévő tartalmaiból származnak. Ezek közé tartozik például a repülőjárata állapota, az éttermi és szállodai foglalásai, illetve a fotói. További információHa valakivel levelezést folytat a Gmailben, és az illetőt hozzá kívánja adni valamelyik Google-dokumentumhoz vagy a Google Naptár egyik eseményéhez, a Google leegyszerűsíti ezt azáltal, hogy a név első betűinek beírásakor automatikusan kiegészíti az illető e-mail-címét. Ennek köszönhetően egyszerűbben meg tud osztani tartalmakat az ismerőseivel. További információA Google alkalmazás – az Ön beállításaitól függően – felhasználhatja az egyéb Google-termékekben tárolt adatokat személyre szabott tartalmak megjelenítése céljából. Ha például az Internetes és alkalmazástevékenységek funkció tárol korábbi kereséseket, akkor a Google alkalmazás az Ön tevékenységei alapján megjeleníthet cikkeket, illetve az érdeklődési köreivel kapcsolatos egyéb információkat (például sporteredményeket). További információHa összekapcsolja Google-fiókját és a Google Home-ot, kezelheti adatait és elvégeztethet dolgokat a Google Segéddel. Például hozzáadhat eseményeket a Google Naptárhoz, megkérdezheti napi programját, lekérdezheti a repülőjárata állapotát, vagy információkat (például autós útvonaltervet) küldhet a telefonjára. További információAz eszköz érzékelőinek adataiAz Ön eszközében olyan érzékelők lehetnek, amelyek segítenek az Ön tartózkodási helyének pontosabb meghatározásában és a mozgása követésében. Például a gyorsulásmérővel meghatározható a sebesség, a giroszkóppal pedig a mozgás iránya.az eszköz közelében lévő dolgokkal kapcsolatos információkHa Android-eszközén használja a Google helyszolgáltatásait, javítani tudjuk azoknak az alkalmazásoknak a teljesítményét, amelyek a tartózkodási helyét használják (ilyen például a Google Térkép). Ha igénybe veszi a Google helyszolgáltatásait, eszköze információkat küld a Google-nak a tartózkodási helyéről, az érzékelőkről (például a gyorsulásmérőről), valamint a közeli átjátszótornyokról és Wi-Fi-hozzáférési pontokról (például a MAC-címről és a jelerősségről). Ezek mindegyike segít a tartózkodási hely meghatározásában. A Google Helyszolgáltatásokat eszköze beállításai között engedélyezheti. További információaz Ön számára hasznos hirdetésekHa például sütésről szóló videókat szokott nézni a YouTube-on, akkor lehet, hogy több hirdetést láthat a sütéssel kapcsolatban, miközben internetezik. IP-címének segítségével meghatározhatjuk hozzávetőleges tartózkodási helyét ahhoz, hogy közeli, házhoz szállítást is vállaló pizzériák hirdetéseit jelenítsük meg, ha rákeres a „pizza” szóra. További információ a Google-hirdetésekről és arról, miért jelenhetnek meg adott hirdetések az Ön számára.az Ön számára legfontosabb személyek az internetenHa például levélírás közben címet ír be az e-mail Címzett, Másolatot kap vagy Titkos másolat mezőjébe, a Gmail javaslatokat kínál az alapján, hogy Ön kikkel szokott a leggyakrabban kapcsolatba lépni.biztonság és megbízhatóságÍme, néhány példa arra, hogyan használjuk fel az adatait szolgáltatásaink biztonságának és megbízhatóságának megőrzése céljából:IP-címek és cookie-adatok gyűjtése és elemzése az automatizált visszaélések megakadályozása érdekében. A visszaélésnek számos formája lehet, például spam küldése Gmail-felhasználóknak, pénz lopása a hirdetőktől a hirdetésekre történő csalárd kattintásokkal, vagy a tartalmak cenzúrázása egy szolgáltatásmegtagadással járó támadás (Distributed Denial of Service, DDoS) indításával.A Gmail „legutóbbi fióktevékenység” funkciója segítségével kiderítheti, hogy az Ön tudta nélkül megnyitották-e e-mail-fiókját, és ha igen, mikor. Ez a funkció megjeleníti a Gmailben végzett legutóbbi tevékenységekkel kapcsolatos adatokat, például az IP-címeket, amelyekről a levelezést megnyitották, a hozzájuk tartozó helyet, valamint a hozzáférés dátumát és időpontját. További információbiztosítás és fejlesztésPéldául elemezzük, hogy az emberek milyen interakciókat folytatnak a hirdetésekkel, így javítani tudjuk a hirdetéseink teljesítményét.cookie-k használata a megfelelő működéshezHasználjuk például az „lbcs” nevű cookie-t, amely lehetővé teszi több Google-dokumentum megnyitását egyetlen böngészőben. A cookie letiltása esetén a Google Dokumentumok szolgáltatás nem működik megfelelően. További információeszközökAz eszközeivel kapcsolatos adatokat felhasználhatjuk például arra, hogy segítsünk eldönteni, melyiket használja egy adott alkalmazás telepítésére vagy a Google Playen megvásárolt film megtekintésére. Az adatokat fiókja védelme érdekében is felhasználjuk.fejlesztésekPéldául a cookie-k segítségével elemezni tudjuk, hogy a felhasználók hogyan használják szolgáltatásainkat. Ez a fajta elemzés segít minket abban, hogy még jobb termékeket készítsünk. Észrevehetjük például, hogy egy bizonyos feladat végrehajtása túl sokáig tart az embereknek, vagy hogy egyáltalán nem tudnak végrehajtani adott lépéseket. Ebben az esetben az adott funkciót átalakítjuk, így mindenki számára továbbfejlesztjük a terméket.fizetési adatokHa például hozzáad hitelkártyát vagy más fizetési módot Google-fiókjához, vásárlásokat hajthat végre vele a szolgáltatásainkban (például alkalmazásokat vehet a Play Áruházban). Előfordulhat, hogy további adatokat is kérünk (például a vállalkozás adószámát) a fizetés feldolgozásának céljából. Bizonyos esetekben szükség van arra, hogy igazolja személyazonosságát, és ilyenkor szintén kérhetünk további adatokat.A fizetési információkat felhasználhatjuk az életkora ellenőrzésére is, ha például tévesen adja meg a születési dátumát, és az alapján Ön nem lenne elég idős ahhoz, hogy rendelkezzen Google-fiókkal. További információGoogle-partnerekKétmilliónál is nagyobb azon nem Google-webhelyek és -alkalmazások száma, amelyek partneri viszonyra léptek a Google-lal hirdetések megjelenítése céljából. További információharmadik felekAz adatait feldolgozhatjuk például abból a célból, hogy használati statisztikákról szóló jelentést küldjünk a jogtulajdonosoknak azzal kapcsolatban, hogyan használták tartalmaikat a szolgáltatásainkban. Akkor is feldolgozhatjuk az adatait, ha valaki rákeres az Ön nevére, mi pedig megjelenítjük azokat a webhelyeket a keresési eredményekben, amelyek nyilvánosan hozzáférhető információkat tartalmaznak Önről.hirdetési és kutatási szolgáltatások mások megbízásábólPéldául a hirdetők feltölthetik a hűségkártyaprogramra vonatkozó adatokat, így pontosabb képet kapnak hirdetési kampányaik teljesítményéről. A hirdetőknek kizárólag összesített jelentéseket adunk át, amelyek nem tartalmaznak adatokat az egyes személyekről.hívások indítására és fogadására, illetve üzenetek küldésére és fogadására szolgáló szolgáltatásokIlyen szolgáltatások például a következők:Google Hangouts – belföldi és nemzetközi hívásokhozGoogle Voice – hívások indításához, SMS-ek küldéséhez, hangposta kezeléséhezGoogle Fi – telefon-előfizetéshezjogi eljárás vagy törvényileg kötelező hatósági megkeresésMás technológiai és kommunikációs cégekhez hasonlóan a Google is rendszeresen kap felhasználói adatok átadására vonatkozó kérelmeket hatóságoktól és bíróságoktól a világ minden részéről. A jogi megkeresések teljesítése során tiszteletben tartjuk a Google-nál tárolt adatainak védelmét és biztonságát. Jogi csapatunk jellegtől függetlenül minden egyes megkeresést felülvizsgál, és a megkereséseket gyakran elutasítjuk, ha túl széles körűek, vagy ha nem követik a megfelelő eljárást. További információt az Átláthatósági Jelentésben talál.konkrét partnerekPéldául lehetővé tesszük a YouTube-on megtalálható tartalomkészítők és hirdetők számára, hogy mérésekkel foglalkozó cégekkel együttműködve, cookie-k vagy más hasonló technológiák használatával többet is megtudjanak YouTube-videóik vagy -hirdetéseik közönségéről. A másik példát a vásárlási oldalainkon jelenlévő kereskedők jelentik, akik cookie-kat használnak annak megismeréséhez, hogy hány személy tekinti meg termékinformációikat. További információ ezekről a partnerekről és arról, hogyan használják fel az Ön adatait.különleges személyes adatokAmikor személyre szabott hirdetéseket jelenítünk meg, olyan témaköröket választunk, amelyekről a korábbi tevékenységei alapján úgy gondoljuk, hogy érdekelhetik Önt. Láthat például olyan hirdetéseket, amelyek a „főzés és receptek” vagy a „repülőutak” kategóriába tartoznak. Nem választunk különleges személyes adatokon (például faji származáson, valláson, szexuális beállítottságon vagy egészségi állapoton) alapuló témaköröket, és nem jelenítünk meg ilyen jellegű személyre szabott hirdetéseket. Ugyanezt megköveteljük azoktól a hirdetőktől is, akik a mi szolgáltatásainkat használják.más webhelyeken és alkalmazásokban végzett tevékenységekA tevékenység jelentheti a Google-szolgáltatások (például a fiók és a Chrome szinkronizálása) használatát, vagy a Google-lal partnerségben lévő webhelyek és alkalmazások felkeresését. Számos webhely és alkalmazás lép partnerségre a Google-lal tartalmaik és szolgáltatásaik fejlesztése érdekében. A webhelyek használhatják például hirdetési szolgáltatásainkat (például az AdSense szolgáltatást) vagy elemzőeszközeinket (például a Google Analytics szolgáltatást), de beágyazva is tartalmazhatnak más tartalmat (például YouTube-videókat). Ezek a szolgáltatások információkat oszthatnak meg a Google-lal az Ön tevékenységeiről, és az Ön fiókbeállításaitól és a használt termékektől függően (például ha az adott partner a Google Analytics szolgáltatást hirdetési szolgáltatásainkkal együtt használja) előfordulhat, hogy ezeket az adatokat a Google az Ön személyes adataihoz társítja.Tudjon meg többet arról, hogy a Google hogyan használja az adatokat, amikor Ön partnereink webhelyeit vagy alkalmazásait használja.nyilvánosan hozzáférhető forrásokAdatokat gyűjthetünk az interneten nyilvánosan hozzáférhető forrásokból és más nyilvános forrásokból, hogy felhasználjuk őket a Google nyelvi modelljeinek betanítására, illetve olyan funkciók fejlesztésére, mint a Google Fordító.személyre szabott hirdetésekA hirdetőtől kapott információk alapján is láthat személyre szabott hirdetéseket. Ha például vásárolt valamit az egyik hirdető webhelyén, akkor az adott hirdető a látogatással kapcsolatos adatokat felhasználhatja arra, hogy hirdetéseket jelenítsen meg Önnek. További információszemélyre szabott keresési eredményekHa például be van jelentkezve Google-fiókjába, az Internetes és alkalmazástevékenységek vezérlő pedig engedélyezve van, akkor több olyan releváns keresési találathoz jut, amely a korábbi keresésein és az egyéb Google-szolgáltatásokban végzett tevékenységein alapul. Itt talál további információt. Még akkor is kaphat személyre szabott keresési eredményeket, ha ki van jelentkezve. Amennyiben nincs szüksége a keresés ilyen szintű személyre szabására, kereshet és böngészhet privát módon, illetve kikapcsolhatja a kijelentkezett állapotban végzett keresések személyre szabását.szerverek világszerteAnnak érdekében, hogy termékeinket fennakadás nélkül használhassák a felhasználóink, szerte a világon üzemeltetünk adatközpontokat.szinkronizálva a Google-fiókjávalA Chrome csak akkor menti el a böngészési előzményeket az Ön fiókjába, ha Ön engedélyezi a Chrome és a Google-fiók szinkronizálását. További információszolgáltatásaink biztosításaÍme, néhány példa arra, hogyan használjuk fel az adatait szolgáltatásaink biztosításához:az eszközéhez társított IP-címet arra használjuk, hogy elküldjük a kért adatokat (például betöltsük a kívánt YouTube-videót);a eszközön lévő cookie-kban tárolt egyedi azonosítók alapján tudjuk ellenőrizni, hogy valóban Ön-e az a személy, aki hozzá akar férni az Ön Google-fiókjához;segíthetünk abban, hogy a Google Fotók szolgáltatásba feltöltött fotókból és videókból albumokat, animációkat vagy más olyan kreatív tartalmakat hozzon létre, amelyeket megoszthat másokkal; További információa repülőjegy-vásárlást visszaigazoló e-mailjét felhasználhatjuk „check-in” (jegykezelés és poggyászfelvétel) gomb létrehozásához, amely Gmail-fiókjában jelenik meg.Amikor szolgáltatásokat vagy fizikai termékeket vásárol tőlünk, előfordulhat, hogy olyan adatokat ad meg nekünk, mint például a szállítási címe vagy a szállítással kapcsolatos utasítások. Ezeket az adatokat arra használjuk például, hogy feldolgozzuk, teljesítsük és kiszállítsuk megrendelését, valamint segítséget nyújtsunk az Ön által vásárolt termékkel vagy szolgáltatással kapcsolatban.szolgáltatásaink megfelelő működésének biztosításaPéldául folyamatosan figyeljük rendszereinket problémákat keresve. Ha pedig valami gond adódik valamelyik funkcióval, akkor a probléma jelentkezése előtt gyűjtött tevékenységadatok áttekintésével gyorsabban ki tudjuk javítani az adott problémát.tartalmakkal és hirdetésekkel kapcsolatos megtekintések és interakciók;Adatokat gyűjtünk a hirdetések megtekintéséről és a velük való interakciókról, hogy összesített jelentéseket biztosíthassunk a hirdetőknek – például arról, hogy megjelenítettük-e a hirdetésüket valamelyik oldalon, vagy hogy vélhetően látta-e valaki az adott hirdetést. Mérhetünk egyéb tevékenységeket is, például hogy hogyan mozgatják a felhasználók az egeret az adott hirdetés felett, vagy folytatnak-e valamilyen tevékenységet az oldalon, amelyen a hirdetés megjelenik.telefonszámHa fiókjában megadja a telefonszámát, a beállításoktól függően különféle célokra felhasználhatjuk azt a Google-szolgáltatásokban. Felhasználhatjuk például arra, hogy segítsünk hozzáférni a fiókjához, ha elfelejti jelszavát; hogy segítsünk másoknak az Ön megtalálásában és az Önnel való kapcsolatfelvételben; illetve hogy a megjelenített hirdetések még relevánsabbak legyenek az Ön számára. További információtrendek megjelenítéseHa sokan indítanak keresést egy adott témával kapcsolatban, az hasznos információkkal szolgálhat az adott időszak trendjeiről. A Google Trends mintákat vesz a Google rendszerében végrehajtott internetes keresésekből, hogy megbecsülje a keresések népszerűségét az adott időszakban. A kapott eredményeket összesített formában osztja meg a nyilvánossággal. További információvédelem a visszaélések ellenA biztonsági fenyegetésekkel kapcsolatos adatok alapján értesíthetjük Önt, ha úgy véljük, hogy fiókját feltörték (egyúttal segíteni tudunk a fiókja védelméhez szükséges lépések végrehajtásában).visszaélés észleléseHa az irányelveinket sértő tartalmakat, például spamet, rosszindulatú programot, illegális tartalmat vagy másfajta visszaélést észlelünk a rendszereinkben, letilthatjuk fiókját, illetve egyéb megfelelő intézkedést hajthatunk végre. Bizonyos körülmények fennállása esetén az irányelvsértést az illetékes hatóságnak is jelenthetjük.Nyelv módosítása:AfrikaansBahasa IndonesiaBahasa MelayuCatalàČeštinaDanskDeutschEestiEnglishEnglish (United Kingdom)EspañolEspañol (Latinoamérica)EuskaraFilipinoFrançaisFrançais (Canada)GalegoHrvatskiIsizuluÍslenskaItalianoKiswahiliLatviešuLietuviųMagyarNederlandsNorskPolskiPortuguês (Brasil)Português (Portugal)RomânăSlovenčinaSlovenščinaSrpskiSuomiSvenskaTiếng ViệtTürkçeΕλληνικάБългарскиРусскийСрпскиУкраїнська‫עברית‬‫اردو‬‫العربية‬‫فارسی‬አማርኛमराठीहिन्दीবাংলাગુજરાતીதமிழ்తెలుగుಕನ್ನಡമലയാളംไทย한국어中文 (香港)中文（简体中文）中文（繁體中文）日本語GoogleMinden a Google-rólAdatvédelemÁltalános Szerződési Feltételek
