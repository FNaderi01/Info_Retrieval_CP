	Maunula
		Wikipediasta
		Siirry navigaatioon
		Siirry hakuun
		Tämä artikkeli käsittelee Helsingin osa-aluetta. Nimen muita merkityksiä on lueteltu täsmennyssivulla.
Maunula
Månsas
Kaupungin kartta, jossa Maunula korostettuna. Helsingin kaupunginosat
Kaupunki
Helsinki
Suurpiiri
Pohjoinen suurpiiri
Kaupunginosa nro
282
Pinta-ala
1,23 km² 
Väkiluku
7 618[1]  (2019)
Väestötiheys
6 193 as./km²
Osa-alueet
itse myös osa-alue Maunulan peruspiirissä
Postinumerot
00630
Lähialueet
Metsälä, Maunulanpuisto, Pirkkola, Länsi-Pakila, Patola
Infobox OK
Maunula (ruots. Månsas) on Helsingin 28. kaupunginosaan eli Oulunkylään kuuluva osa-alue. Helsingin palvelujaotuksessa Maunula on yksi Pohjoisen suurpiirin peruspiiri tai sen osa-alue; samaan Maunulan peruspiiriin kuuluvat myös Pirkkola, Metsälä ja Maunulanpuisto.
Maantieteellisesti Maunulan lähiö alkaa lännessä Keskuspuiston itäpuolelta. Pohjoisraja kulkee Pirkkolantietä ja itäosissa Suursuon viheralueen pohjoisreunaa pitkin. Idässä Maunula rajoittuu Tuusulanväylään. Etelässä naapurina on Metsälä pienen viherkaistan takana ja lännessä Haaga.
Sisällysluettelo
1 Historiaa
2 Maunula asuinalueena
3 Palveluja, toimintoja ja kohteita
4 Liikenneyhteydet
5 Tunnettuja asukkaita
6 Lähteet
7 Aiheesta muualla
Historiaa[muokkaa | muokkaa wikitekstiä]
Maunula on rakennettu Oulunkylän kartanon maille vuodesta 1946 lähtien. Kerrostaloista pääosa kohosi 1950–1970-luvuilla.
Nimi Maunula (ruots. Månsas) on peräisin Monsaksen tilasta. Osa Monsaksen maista sijaitsi Maunulan alueella. Monsaksen tilan päärakennus tosin sijaitsi ja sijaitsee edelleen Oulunkylän Patolassa.[2]
Maunula oli aiemmin osa Oulunkylän kuntaa, joka oli erotettu Helsingin maalaiskunnasta vuonna 1921.[3] Maunulan alue liitettiin Helsinkiin suuressa alueliitoksessa 1946. Alue oli läntistä huvila-aluetta lukuun ottamatta rakentamaton. Alueen asemakaava vahvistettiin 1958. Rakentaminen aloitettiin vuonna 1949 alueen pohjoisosasta, jonne nousi Puu-Maunula. Maunulasta oli tarkoitus rakentaa huvilakaupunki Oulunkylän tapaan, mutta asuntopulan takia rakentamista tehostettiin.[4] Maunulasta tuli Oulunkylän kaupunginosan osa-alue vuonna 1959.[3]
Puutaloalueen suunnitteli Viljo Revell. Hän laati neljä talotyyppiä, joista kahta käytettiin alueen toteuttamisessa. Alueelle oli tarkoitus rakentaa 113 taloa, mutta 1946–1947 niitä rakennettiin vain 37 kappaletta. Puurakentamista suosittiin tiilipulan takia. Talot kuitenkin purettiin 1970-luvun alkuun mennessä.[4]
Maunulan Kansanasuntoja päästiin rakentamaan, kun eduskunta sääti 1949 arava-lait. Vuoteen 1953 mennessä valmistui kolme korttelia väljästi luontoon sijoitettuja rakennuksia. Metsäpurontien varteen rakennetuista taloista tuli melko yksinkertaisia punatiilisiä, satulakattoisia, kolmikerroksisia kerrostaloja. Viimeisimpinä toteutetut kansanasunnot poikkesivat hieman edellisistä, sillä niissä Revell otti käyttöön betonilaatat julkisivumateriaalina eikä sisäänkäyntien päälle rakennettu lippaa. Rakennusten alakerroksiin sijoitettiin suuri-ikkunaisia myymälätiloja.[4]
1953 alueelle valmistui kuutiomainen, nauhaikkunallinen saunapesula, josta tuli suosittu Maunulan ja lähiseudun asukkaiden keskuudessa. Se sai lempinimen Saunabaari.[4]
Rakentaminen jatkui kiivaana läpi 1950- ja 1960-luvun, mutta asemakaavallisesti väljänä ja alueen profiilia noudattaen. 1970-luvulla puutaloalue purettiin tasakattoisten kerrostalojen tieltä.[4]
Maunula tunnetaan entisenä ongelmalähiönä, jonka kautta kovat huumeet rantautuivat 1970-luvulla Suomeen.[5][6] Nykyään alue on muuttanut ilmettään ja alueelle on myös 2010 luvulla muuttanut lukuisia uusia lapsiperheitä noin 1000 asukkaan täydennysrakentamisen myötä. 
  Maunulaa 1954.
  Maunulan puutaloja 1967.
Maunula asuinalueena[muokkaa | muokkaa wikitekstiä]
Maunulan nykyinen asutus on alkanut Metsälän ja Suursuon huvilarakentamisesta vuosisadan vaihteessa. Maunulan puutaloalue alkoi muuttua viisikymmenluvulla luonnonläheiseksi kerrostaloalueeksi. Sen jälkeen Maunulan asuntokuntarakenne ja asukasmäärä ovat muuttuneet vuosien saatossa huomattavasti.
  Maunulaa Männikkötien kohdalta.Maunulassa oli enimmillään noin 12 000 asukasta, mutta asumisväljyyden kasvaessa väkiluku on pienentynyt. Nyttemmin asukkaita on 6 974 (1.1.2014) ja työpaikkoja alue tarjosi 1 198 (31.12.2012).[7]
Viime vuosina Maunulan keskustaan on täydennysrakennettu vanhan puretun ostoskeskuksen tilalle uusia asuintaloja ja liiketilaa (2018). Suursuolle Oulunkylän kupeeseen ja Pakilan eteläreunaan on kaavoitettu uusien kaupunkimaisten pientalojen asuinalue Suursuon viheralueen reunaan. Rakenteilla oleva Raide-Jokeri tulee kulkemaan alueen poikki ja parantaa entisestään hyviä julkisen liikenteen yhteyksiä. Maunulan eteläosaan on vahvistettu asemakaavaehdotus, jolla suojellaan hyvin säilynyt 1950-luvun aluekokonaisuus. 
Maunulan länsipuolella on keskeltä kaupunkia alkava laaja Keskuspuisto, johon kuuluvat muun muassa Maunulanpuisto ja Pirkkolan urheilupuisto. Maunulan ulkoilu- ja virkistysmahdollisuudet ovat Helsingin parhaita, sillä Pirkkolan urheilupuisto on kävelyetäisyydellä. [8]
Palveluja, toimintoja ja kohteita[muokkaa | muokkaa wikitekstiä]
Maunulan ala-asteen koulu
Månsas lågstadieskola (ruotsinkielinen ala-aste, joka toimii samassa rakennuksessa Maunulan ala-asteen koulun kanssa)
Maunulan yhteiskoulu ja Helsingin matematiikkalukio
Maunula-talo
Suursuon sairaala
  Maunulaa
Maunulan maja
Maunulanpuisto
Maunulan liikuntahalli
Liikenneyhteydet[muokkaa | muokkaa wikitekstiä]
Tähän artikkeliin tai osioon ei ole merkitty lähteitä, joten tiedot kannattaa tarkistaa muista tietolähteistä.Voit lisätä artikkeliin tarkistettavissa olevia lähteitä ja merkitä ne ohjeen mukaan.
Maunulassa ajavat bussilinjat 50, 51, 52, 63, 66, 66K, 67, 67N, 550, 552, 553 ja 553K. Bussilinjat 50, 51, 63, 66K ja 67N palvelevat Metsäpurontietä ja Männikkötietä. Bussilinja 50 tarjoaa yhteyden Pasilan ja Maunulan välille ja bussilinja 63 tarjoaa yhteyden Mannerheimintien ja Maunulan välille. Poikittaislinjat tarjoavat yhteyksiä niin itään, kuin länteenkiin. Myös rautatieasemille on kätevät yhteydet bussilinjoilla; bussilinja 50 Ilmalan rautatieasemalle, linjat 51, 66, 66K ja 67 Käpylän asemalle, linjat 552, 553 ja 553K Pukinmäen ja Malmin asemille sekä linjat 52, 550 ja 552 Huopalahden asemalle (kaksi ensiksi mainittua myös Oulunkylän asemalle).
Tunnettuja asukkaita[muokkaa | muokkaa wikitekstiä]
Jari Aarnio[9]
Maunulan muumio[10]
Kirka[11]
Lähteet[muokkaa | muokkaa wikitekstiä]
↑ http://www.aluesarjat.fi/
↑ Maunula – Kaupunginosa keskuspuiston kainalossa, s. 34.    Maunula-Seura ry, 1993.     
↑ a b Olavi Terho ym. (toim.): Helsingin kadunnimet, s. 150. Helsingin kaupungin julkaisuja 24, 1970, Helsinki.
↑ a b c d e Huotari-Käyhkö, Sirkku: Helsingin asuntotuotantoa: Maunula, s. 127-131. Teoksessa Sankaruus ja arki - Suomen 50-luvun miljöö.   Suomen rakennustaiteen museo, 1994.     
↑ Tuulipukumaan kansalliskirjailija  15.9.2004. Image.   Viitattu 26.1.2016. 
↑ Huumeliigan kovat lait  26.9.2011. Yle.   Viitattu 26.1.2016. 
↑ Helsinki alueittain 2014 (pdf) (Maunulan peruspiiri, s. 102–105)  2015. Helsingin kaupungin tietokeskus.   Viitattu 10.5.2015. 
↑ Tietokeskus: Helsinki alueittain hel.fi.    
↑ Huumeliigan kovat lait  26.9.2011. Yle.   Viitattu 26.1.2016. 
↑ Kulkuri  2000. Helsingin Sanomat.   Viitattu 28.1.2016. 
↑ Lenkkeilevä Kirka oli tuttu näky Kruununhaassa – näyttelijä Kalle Lindroth kohtasi legendan jo yläasteiässä yle.fi.  28.1.2017.   Viitattu 31.5.2018. 
Aiheesta muualla[muokkaa | muokkaa wikitekstiä]
Wikimedia Commonsissa on kuvia tai muita tiedostoja aiheesta Maunula.
Maunula.net
Maunula satelliittikuvassa. Keskuspuisto rajaa aluetta lännessä, Pirkkolantie ja Suursuon viheralueen pohjoisreuna pohjoisessa. Idässä Maunula rajoittuu Tuusulanväylään.
Maunulan ala-asteen koulu
Maunulan yhteiskoulu ja Helsingin matematiikkalukio
Ylen Elävä arkisto: HOK-Elanto söi Maunulan sydämen
Uusi pientaloalue Maunulan Suursuolle Oulunkylän naapuriin
n • k • mHelsingin kaupunginosat  ja niiden osa-alueet suurpiireittäinEteläinen
1. Kruununhaka
2. Kluuvi
3. Kaartinkaupunki
4. Kamppi
5. Punavuori
6. Eira
7. Ullanlinna
8. Katajanokka
9. Kaivopuisto
13. Etu-Töölö
14. Taka-Töölö
20. Länsisatama
Hernesaari
Jätkäsaari
Lapinlahti
Ruoholahti
Salmisaari
31. Lauttasaari
Koivusaari
Kotkavuori
Myllykallio
Vattuniemi
52. Suomenlinna
Läntinen
15. Meilahti
16. Ruskeasuo
Pikku Huopalahti
Vanha Ruskeasuo
18. Laakso
29. Haaga
Etelä-Haaga
Kivihaka
Lassila
Pohjois-Haaga
30. Munkkiniemi
Kuusisaari
Lehtisaari
Munkkivuori
Niemenmäki
Talinranta
Vanha Munkkiniemi
32. Konala
33. Kaarela
Hakuninmaa
Honkasuo
Kannelmäki
Kuninkaantammi
Malminkartano
Maununneva
46. Pitäjänmäki
Marttila
Pajamäki
Pitäjänmäen yritysalue
Reimarla
Tali
Keskinen
10. Sörnäinen
Hanasaari
Kalasatama
Sompasaari
Vilhonvuori
11. Kallio
Linjat
Siltasaari
Torkkelinmäki
12. Alppiharju
Alppila
Harju
17. Pasila
Itä-Pasila
Keski-Pasila
Länsi-Pasila
Pohjois-Pasila
21. Hermanni
Hermanninmäki
Hermanninranta
Kyläsaari
22. Vallila
23. Toukola
Arabianranta
Toukola
24. Kumpula
25. Käpylä
26. Koskela
27. Vanhakaupunki
Pohjoinen
28. Oulunkylä
Maunula
Maunulanpuisto
Metsälä
Patola
Pirkkola
Veräjälaakso
Veräjämäki
34. Pakila
Itä-Pakila
Länsi-Pakila
35. Tuomarinkylä
Haltiala
Paloheinä
Torpparinmäki
Tuomarinkartano
Koillinen
36. Viikki
Latokartano
Viikinmäki
Viikinranta
Viikin tiedepuisto
37. Pukinmäki
38. Malmi
Ala-Malmi
Malmin lentokenttä
Pihlajamäki
Pihlajisto
Tattariharju
Ylä-Malmi
39. Tapaninkylä
Tapanila
Tapaninvainio
40. Suutarila
Siltamäki
Tapulikaupunki
Töyrynummi
41. Suurmetsä
Alppikylä
Heikinlaakso
Jakomäki
Puistola
Tattarisuo
Kaakkoinen
19. Mustikkamaa–Korkeasaari
42. Kulosaari
43. Herttoniemi
Herttoniemenranta
Herttoniemen yritysalue
Länsi-Herttoniemi
Roihuvuori
44. Tammisalo
48. Vartiosaari
49. Laajasalo
Hevossalmi
Jollas
Kruunuvuorenranta
Tullisaari
Yliskylä
50. Villinki
51. Santahamina
53. Ulkosaaret
Itäsaaret
Länsisaaret
Aluemeri
Itäinen
45. Vartiokylä
Itäkeskus
Marjaniemi
Myllypuro
Puotila
Puotinharju
Roihupelto
Vartioharju
47. Mellunkylä
Kontula
Kivikko
Kurkimäki
Mellunmäki
Vesala
54. Vuosaari
Aurinkolahti
Kallahti
Keski-Vuosaari
Meri-Rastila
Mustavuori
Niinisaari
Nordsjön kartano
Rastila
Uutela
Östersundom
55. Östersundom
56. Salmenkallio
57. Talosaari
58. Karhusaari
59. Ultuna
Landbo
Puroniitty
Helsingin alueellinen jako
Noudettu kohteesta ”https://fi.wikipedia.org/w/index.php?title=Maunula&amp;oldid=19076763”
		Luokat: MaunulaVuoden uusmaalaiset kylätPiilotetut luokat: Pages with non-numeric formatnum argumentsSmall-elementtiä käyttävät tietolaatikotMaantieteeseen liittyvät artikkelitLähteettömät artikkelit
	Navigointivalikko
		Henkilökohtaiset työkalut
		Et ole kirjautunutKeskusteluMuokkauksetLuo tunnusKirjaudu sisään
		Nimiavaruudet
		ArtikkeliKeskustelu
		Kirjoitusjärjestelmät
		Näkymät
		LueMuokkaaMuokkaa wikitekstiäNäytä historia
		Muut
		Haku
		Valikko
		EtusivuTietoja WikipediastaKaikki sivutSatunnainen artikkeli
		Osallistuminen
		OhjeKahvihuoneAjankohtaistaTuoreet odottavat muutoksetTuoreet muutoksetLahjoitukset
		Työkalut
		Tänne viittaavat sivutLinkitettyjen sivujen muutoksetToimintosivutIkilinkkiSivun tiedotViitetiedotWikidata-kohde
		Tulosta tai vie
		Lataa PDF-tiedostonaTulostettava versio
		Muissa hankkeissa
		Wikimedia Commons
		Muilla kielillä
		EnglishFrançaisSvenska
		Muokkaa linkkejä
		 Sivua on viimeksi muutettu 3. elokuuta 2020 kello 07.36.
		Teksti on saatavilla Creative Commons Attribution/Share-Alike -lisenssillä; lisäehtoja voi sisältyä.
Katso käyttöehdot.
Wikipedia® on Wikimedia Foundationin rekisteröimä tavaramerkki.
Ongelma artikkelissa?
		Tietosuojakäytäntö
		Tietoja Wikipediasta
		Vastuuvapaus
		Mobiilinäkymä
		Kehittäjät
		Tilastot
		Evästekäytäntö
